# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.163188
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0141-018丹淵集-卷第十八.
<pb:KR4d0048_SBCK_018-1a>¶
陳眉公先生訂正丹淵集卷十八¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　詩五十六首¶
　　　晉銘¶
長安鬻碑者遺我古𪔂銘不知其所來有眼實¶
未經凡百十九字詭怪摹物形縱橫下㸃畫不¶
<pb:KR4d0048_SBCK_018-1b>¶
𩔖子與丁試考諸傳說其源已㝠㝠宣王石皷¶
文氣韻殊飄零始皇嶧山碑骨骼何竛竮我恐¶
&KR0017;哭時正爲此物靈安得不死神提去詢大庭¶
爲我譯其辭讀之駭群聽¶
　　　秦詔¶
山流濯幽阮銅篆發古耀我行奉天縣&KR0369;以百¶
錢糶讀之廼二世元年所刻詔謂法度量者盡¶
始皇帝造辭止曰皇帝乆逺若爲道乃命斯去¶
疾具述紀其右文章旣精簡字畫亦佳妙亥爾¶
<pb:KR4d0048_SBCK_018-2a>¶
何等人敢作萬世調其爲者非是所累&KR0138;一廟¶
區區頌微末囘首皆可弔郡兵厭寳玉得此只¶
揮掉漂流落荒壤千載厄潜奥乃知天宇內事¶
有不可料此物今何爲惟助觀者𥬇¶
　　　問陳彦升覔古瓦硯¶
魏主用死力&KR0799;彼銅雀臺當時臺上瓦百澄爲¶
一坯燒成比堅玉翠甲橫崔嵬西陵旣歸後此¶
地日以摧後歷典午朝群雄力相豗兹臺旣巳¶
傾此瓦只自堆歲乆岸谷變埋沒深蒿萊&KR0004;誰¶
<pb:KR4d0048_SBCK_018-2b>¶
得耕人刳之研松煤其理宻且&KR0243;端歙眞可咍¶
彦深所有者一一皆珍材自言欲&KR0799;時經歲無¶
一枚琴紋與錫花此乃如瓊瑰前日秘閣下重¶
匣手自開示我者佳絶恰用一樸裁形模甚古¶
野用可資怪魁歸來作詩乞願致無遲囘¶
　　　謝楊侍讀惠端溪紫石硯¶
學文二十年語氣殊未成所以文房中四譜無¶
一精豈不願收貯恐&KR0060;好事名自愧中槁然敢¶
假外物榮前日下秘閣謁公來西城公常顧遇¶
<pb:KR4d0048_SBCK_018-3a>¶
厚待以爲墨&KR0056;延之&KR0269;佳論出口無雜聲語次¶
座上物硯有紫石英云在嶺使得渠常羙其評¶
因取手自封見授囑所擎倉皇捧以拜其喜懷¶
抱&KR0313;歸來示家人衆目歡且驚言並我所有瓦¶
礫而瑶瓊貴價市珍煤風前試寒泓磨知宻理¶
潤㸃覺浮光清洗濯鑑&KR0405;瑩彈扣牙音鏗遂剪¶
十襲巾加以重篋盛客來有欲觀稍俗不敢呈¶
願傳之子孫更重金滿籯作詩敘嘉貺慙比毫¶
毛輕¶
<pb:KR4d0048_SBCK_018-3b>¶
　　　西岡僦居¶
出官在秦蜀始末凡十年所治得公宇靡不完¶
且堅中堂與挾廊角翼相鈎聮領屬僅十口出¶
處皆安便冬夏惡風日侵薄曽無緣今年歸中¶
都職事叨磨鈆未免僦屋住敢謂須華鮮西岡¶
頗幽僻愛此逺市㕓問得王氏居十楹月四千¶
牀榻案几外空處無一椽匽溷及井竈坼壁皆¶
相連經庳須俛首過隘常側肩所謂十口者日¶
繞蝸殻旋前時大暑中幾不禁袢延鬱若𪔂釡¶
<pb:KR4d0048_SBCK_018-4a>¶
炊局如狴犴攣走蝎過亂蟻飛蚊劇群蟬今日¶
幸過之復畏明日然喜見白露節相賀肌肉全¶
如何下&KR0075;雨曉夕常綿綿瓦破榱棟漏柱䧟墻¶
垣穿惟供改席坐豈暇安枕眠中庭止數歩深¶
已可載船盡室徒跣行一起復一顛京師費耗¶
地居止實重遷俸料計月入外得無㡬錢&KR0077;思¶
巳過分僅免親犁田自望於古人若地而升天¶
小廬焦生高陋巷顏子賢引之諭妻孥吾道宜¶
此焉猶勝比鄰者寒突無晨煙¶
<pb:KR4d0048_SBCK_018-4b>¶
　　　閿鄕値風¶
烈風吹華隂古槐若長呼高沙起黃磧四望如¶
一鋪上馬低便面據鞍兀長途日晚過潼關行¶
客亦巳疎守吏索姓名沸亂如䖝蛆兩目不可¶
開說之使自書夜至閿鄕縣僮僕相欷歔困定¶
卽洗濯泥土捫短鬚草草具盤飱零落飯與蔬¶
恨無姜少府爲膾黃河魚¶
　　　積雨¶
京師値積雨浮淖皆滿城况當淘决時左右羅¶
<pb:KR4d0048_SBCK_018-5a>¶
深阬有客南河居旦夕隄上行病僕挾羸馬十¶
歩八九傾職事有出入長抱落膽驚都人素豪¶
怒小官常見輕排闢要穩道歛避不敢争試欲¶
效呵止圜目根姓名徃徃被濺汚&KR0033;落舌與睛¶
歸來事洗濯袍袴紛縱橫仰首問天公春澤當¶
早晴幸有好日月何惜施光明¶
　　　大熱過散關因寄里中友人¶
六月日正午大暑若沸鑊時行古關道十歩九¶
立脚煙雲炙盡散樹木曬欲落喉鼻喘不接齒¶
<pb:KR4d0048_SBCK_018-5b>¶
舌津屢涸檐血僮破領鞍汗馬濡膊幽坑困猿¶
狖宻莾渇鳥雀至此因自謂胡爲就名縳所利¶
緣底物奔走冐炎惡塵心日夜迫欲住不能略¶
因念吾故園左右悉林薄昔我未第時此有文¶
酒樂長松借高䕃飛瀑與清濯層崖對僧詠大¶
石引客酌畏景雖赫然無由此流爍于今只夢¶
想欲徃途路邈所效&KR0651;未立期歸尚誰約徒爾¶
發短歌西首謝巖壑¶
　　　問景遜借梅聖俞詩卷¶
<pb:KR4d0048_SBCK_018-6a>¶
前日讀子詩快我煩病軀若坐大暑中瓊盃飮¶
琳&KR0254;辭嚴意清絶敢謂人所無子乃不自高尚¶
爾尊聖俞爲我誦佳句實亦郊島徒遂云有家¶
藏兩軸如椽麄我方嗜此學常恨失所趨願子¶
少假之使之識夷途¶
　　　秋居覽景因感所事¶
閑居閉窮巷拙者誠所宜掩書坐前楹黙與天¶
理期是時新雨收物物含秋姿疎簷正殘日曲¶
几方凉颸群雀下空堦逐逐顧且隨微&KR0393;出幽¶
<pb:KR4d0048_SBCK_018-6b>¶
𨻶繞繞行復飛疎篁挺堅勁不並草木衰叢蘭¶
&KR0269;芬芳豈畏霜露知觀此動與植一一全天資¶
因念物禀生有性各異持夫人爲靈者仁義實¶
所尸胡爲智巧役所有日夜隳不能保其元妄¶
事紛擾爲汲汲以就死所耗無纎𨤲還本旣不¶
完何用冠且衣余因激所遇攬筆成此詩庻哉¶
學者心讀已而悟玆¶
　　　彥思示望南山詩因答¶
余於岐雍間屢走官道上終南百里近不得迂¶
<pb:KR4d0048_SBCK_018-7a>¶
馬訪徒常飫𩀱眼引首旦夕望群巒突天起氣¶
勢頗豪王余名愛山者所見亦無量嵩華最魁¶
傑詩之豈曽譲至此覺才弱不敢輒名狀世謂¶
秦土強捨是孰爲壯彦思奇偉士雅志同所尚¶
近自山中來滿幅以詩貺凡是山勝絶鈎&KR0482;付¶
心匠驅聮以大語句度實奔放豁若展圖𦘕&KR0953;¶
&KR0083;千萬嶂讀之未云徹早自肝膽䘮試欲効其¶
說無迹可依傍坐見山所有巳若一携杖何當¶
俯清渭解帶濯塵坱掉手入巖谷琴樽樂幽曠¶
<pb:KR4d0048_SBCK_018-7b>¶
浩&KR1071;八極大𡨕心恣飄颺此意&KR0651;未諧臨風一¶
悽愴¶
　　　嘲中條¶
荆山赴太華百萬如走駝觜尾不相&KR0651;前後翻¶
海波旣至擁而蹲仰首争列羅大華勢愈尊引¶
手欲下摩中條從北來亦願依巍峨豈知隊伍¶
弱只𩔖馬與臝奔騰氣力盡群伏飮大河飮巳¶
只南望岌然將柰何¶
　　　&KR0009;題威勝軍守居高明榭¶
<pb:KR4d0048_SBCK_018-8a>¶
石侯守銅鞮暑居念煩愀營基切城角列礎出¶
樹杪窓橫四野外轉目可俱了長風落霄極萬¶
里吹縹緲主人白羽扇日日上清曉琴樽嘯佳¶
侶以樂軍事少晴煙抹闤闠暮角送禽鳥語客¶
莫遽歸前林月將皎¶
　　　仙禽送景遜赴階州&KR0101;稅¶
肅肅彼靈羽英英下瑶臺楊翹俗采暗振響仙¶
&KR0284;囘凡鳥只歛避衆人亦驚猜羅以萬目網離¶
以𩀱翼摧十載困塵土一身伏蒿萊晦色不敢¶
<pb:KR4d0048_SBCK_018-8b>¶
耀藏音豈能哀飢膓金屑實渇吻瓊漿開俛首¶
事澡刷一飛遊九垓¶
　　　送呂希彥司門通判河陽¶
行父須生公相家修㓗不𩔖在紈綺豈惟浩蕩¶
愛古學實亦縱橫曉時事孟州之民爾何幸一¶
旦得此賢半刺定知未幾政清簡日日案頭詩¶
滿&KR0083;河陽花開酒休䛏太行雲飛樓好倚若因¶
行縣至盤谷爲訪其間隱君子¶
　　　送周介之學士通判定州¶
<pb:KR4d0048_SBCK_018-9a>¶
紫垣之東蕃群宇合四翼天家積圖史編簡何¶
萬億介之才藝選此地典文墨縱橫四部內騁¶
驟千古力乆爲光禄校頗倦承明&KR0033;嘗言石渠¶
樹五見㺯春色前自啓君相得請均外職翩然¶
駕别乘去矣大河北¶
　　　又¶
河北扼虜要定武承其咽分道宿勁兵望之爲¶
中權朝廷倚注地擇用須材賢&KR0219;獫讋所聞射¶
獵不敢邊兹焉勢愈重豈謂甲馬然將軍廟堂¶
<pb:KR4d0048_SBCK_018-9b>¶
老御史蓬瀛仙合謀運潜略勝氣&KR0953;古燕惟當¶
陪緩帶壺觴鈴閣前¶
　　　送柳才僉判蔡州¶
翩翩河東孫豪邁有祖德二十補楚掾能用口¶
破賊歸來入京寺不借推挽力驕夸固其宜了¶
不見顏色題輿蓋本乘入幕乃屈職淮西號劇¶
府君也兹歛翼朝廷選材吏聞下前日&KR0239;奉詔¶
者云誰此章君可塞¶
　　　送張宗益工部知相州¶
<pb:KR4d0048_SBCK_018-10a>¶
學術深沉乆未施晩登臺省世方知詩章好奏¶
周文廟字法宜磨魏武碑禁掖便當提大筆名¶
藩猶自擁高麾應憐共試金坡者答颯渾如鄭¶
鮮之¶
　　　送王恪司門知絳州¶
絳守園池天下誇紹述有記詞聱牙蒼官青士¶
左右樹神君仙人高下花逺水依然尚鈎帶舊¶
門想已無鞾檛自憐俗狀不能到此去羡君專¶
宴衙¶
<pb:KR4d0048_SBCK_018-10b>¶
　　　送蒲霖中舎致仕歸閬中¶
急趨長拜倦勞勞自𥬇風埃滿綠&KR0129;官味十年¶
如水薄歸心一日共雲高毫𨤲巳悟蝸争角文¶
彩須知鳯得毛且喜還家收拾在錦屏山下舊¶
東臯¶
　　　送劉立之著作歸長安因赴安定知縣¶
西郊晴霧曉霏霏囘首京塵一拂衣上國莫嗟¶
爲客乆高堂初喜改官歸洛城氣候花&KR0138;動㶚¶
水風光絮恰飛恨不同遊曲江岸與將歌酒䛏¶
<pb:KR4d0048_SBCK_018-11a>¶
春暉¶
　　　送張正夫監簿歸漢州¶
知巳非不遇其如才命違宦名疑在夢親禄只¶
徒歸道路盤危棧家山指落暉好將綿竹頌重¶
拂八關衣(潞公門客/奏不出官)¶
　　　新霜¶
新霜着庭樹葉下如猛剉蕭然物容改有若懼¶
凌挫砌下丹橘落墻邊紫榴破精光竹勁徤沮¶
䘮柳怯懦覽景惜向暮感時驚忽過勝事實可¶
<pb:KR4d0048_SBCK_018-11b>¶
樂閑愁本堪唾何當共佳客對此酌香糯¶
　　　答馬子山節推見&KR0009;¶
曽陪參畫從&KR1060;鞬文雅當時最盛傳玉挂好風¶
橫飮簟翠漪明月𣻌吟船石渠金馬余何者綠¶
水紅蓮子尚然好養江邊鴻漸翼詔書非乆下¶
菑川¶
　　　紅樹¶
萬葉驚風盡卷收獨餘紅樹擬禁秋已疑斷燒¶
生前嶺更共殘霞入逺樓楓岸最深霜未落柿¶
<pb:KR4d0048_SBCK_018-12a>¶
園渾變雨初休勸君莫上青山道粧㸃行人分¶
外愁¶
　　　彥思惠榲桲因謝¶
秦中物專羙榲桲爲嘉菓南枝種府署高樹立¶
婀娜秋來放新實照日埀萬顆中滋甘醴醸外¶
餙素茸褁彥思摘晨露滿合持贈我復侑以佳¶
句再拜極所荷珍之不敢盡玩巳卽深鎻兹焉¶
遂名產沙𫟍忽么麽¶
　　　彥思有北樓見&KR0009;之作依韻和答¶
<pb:KR4d0048_SBCK_018-12b>¶
峩峩守居城上樓最宜登覽群物秋層簷高搴¶
礙翠嶺采檻&KR0033;出橫清流煙中島嶼逺歷&KR0663;風¶
外巖壑寒颼颼主人好事客意樂日夕幸此忘¶
幽憂¶
　　　閑居秋日書事¶
秋雨晚蕭蕭端居閑寂寥雀饑争朽穗蟬病落¶
寒條雲過茶煙沒風歸硯水揺惟當䛏圖史閑¶
日底能消¶
　　　寄題湖州沈秀才天隱樓¶
<pb:KR4d0048_SBCK_018-13a>¶
自念乆不偶歸老東南州地名水精宮家有天¶
隱樓收捲勢利心欲與汗漫遊出處固以義無¶
爲子光羞¶
　　　酬仲幾秦州道上見&KR0009;¶
送子入秦處紛紛黃葉間孤舟渡野水疋馬轉¶
遥山明月毎夜望清風何日還新詩慰牢落爲¶
一破愁顏¶
　　　入谷馬上(四首)¶
宛轉入深谷一林還一丘揺鞭㺯新霽把筆韻¶
<pb:KR4d0048_SBCK_018-13b>¶
高秋翠巘雲長合寒潭煙自浮因成憶猿鶴&KR0147;¶
此爲遲留¶
　　　其二¶
亂竹圍清宻埀蘿䕃屈盤晴林風色淡晩水日¶
光寒樹石因誰好烟雲只自漫群峯若相待滿¶
眼碧㠝岏¶
　　　其三¶
北谷氣象佳有景乃天設峯巒牙𧇊蔽湍瀬相¶
綰結珍條拂埀袂芳草留去轍自顧塵滿纓安¶
<pb:KR4d0048_SBCK_018-14a>¶
能住深絶¶
　　　其四¶
群山護秦隴轉去轉幽深嵐氣重壓眼秋光清¶
徹心凭鞍吟絶壁解帶坐高林愛此嵓泉好臨¶
流浣俗襟¶
　　　將至隴城縣¶
數日山林間嵬眼復傾耳煩襟一以換飄若方¶
外士今朝出谷口已覺俗慮起可惜身上衣斑¶
班遂塵滓囬首林下游何年赤松子¶
<pb:KR4d0048_SBCK_018-14b>¶
　　　宿雲屏山寺¶
翠嶺聳雲端巉巉走復蟠客從塵外入僧向𦘕¶
中看月上千嵓碧風生萬木寒平明惜歸去猶¶
待一&KR3789;欄¶
　　　寒食¶
蜀客寓秦城寒威怯夜生火床功甚小酒榼力¶
何輕月外天無色霜中地有聲王章龍具漙數¶
徹郡樓更¶
　　　&KR0009;彥思時在長安言遊終南¶
<pb:KR4d0048_SBCK_018-15a>¶
日日望車馬君當何日還談諧思衮衮篇什愛¶
關關大道風埃惡長河氷雪頑相招早來此擬¶
欲問南山¶
　　　寄景遜¶
别後西城上來須到日曛目迎秦塞鴈心過隴¶
山雲寡合無如我高懷少似君相思只相望徒¶
爾託云云¶
　　　聽天台處士彈琴¶
處士得琴要誰師師自然爲言秋思好因聽夜¶
<pb:KR4d0048_SBCK_018-15b>¶
聲圓耳出&KR0075;哇外心揺寂寞前廣陵君且止不¶
欲慢商絃¶
　　　鳴玉亭籌筆之南¶
層崖高百尺亭卽層崖下飛泉若環珮萬縷當¶
簷㵼坐可脫赤熱聽宜徹清夜亭前樹膚剥爲¶
繫行人馬¶
　　　思歸鳥左右掩作¶
峽中足啼鳥醆鄒不可㑹其道思歸者雄鳴卽¶
雌對前壑雲漸起後山月已背行人畏聞汝一¶
<pb:KR4d0048_SBCK_018-16a>¶
聲一心碎¶
　　　夜發散關¶
風吹古關口萬木響如裂凄凉異鄕客騎馬關¶
下月板道霜鑿鑿石梁溪咽咽怪來曉寒重御¶
愛山頭雪¶
　　　宿山寺¶
高峯浮雲際古寺高峯上秋來巳瀟洒雨後益¶
清曠坐隨明月轉吟伴寒蛩響待曉出松關幽¶
&KR0109;謝嘉貺¶
<pb:KR4d0048_SBCK_018-16b>¶
　　　中秋月(二首)¶
隔林灔灔生寒浪倚漢岧岧數亂峯記得舊山¶
曽此夕碧嵓千尺坐高松¶
　　　又¶
望外物容澄似水坐中秋力凛如刀此身&KR0033;願¶
乘𩀱翼飛上三峯第一高¶
　　　二里溪濯足¶
暑氣沉晚樹晴光滿遥川下馬古道側濯足清¶
溪邊勝事樂水石幽懷託雲煙還來振衣起囘¶
<pb:KR4d0048_SBCK_018-17a>¶
首徒悒然¶
　　　稠桑見荆山¶
萬嶺鬰叢叢盤雲氣勢雄縱橫誰𦘕筆屈折自¶
屏風倒樹出斷外亂雲生掩中無由更停馬此¶
意恨如蓬¶
　　　白鶴寺北軒圍棊¶
祗園隱城角開軒極幽䆳日影轉不到居常抱¶
秋氣余兹度炎燠一局忘萬事擾擾門外人誰¶
知此中意¶
<pb:KR4d0048_SBCK_018-17b>¶
　　　太常致齋閑書寺壁¶
晩日微明㺯雨餘竹隂桐影共蕭疎旋移小榻¶
中庭坐讀盡扶桑太帝書¶
　　　景遜以詩招棊因答¶
待闕官期逺僑居客思多許時閑日月願與局¶
中磨¶
　　　初入二里¶
樹色交山色蟬聲雜水聲客懷&KR0651;不倦信馬此¶
間行¶
<pb:KR4d0048_SBCK_018-18a>¶
　　　又送劉著作¶
北地戎馬後凋殘今幾年邊民此天幸縣令若¶
君賢况自儲蓄乆定知摩撫全好須圖善政能¶
爲作詩傳¶
　　　送張樸翁歸盩厔(二首)¶
一覺落天夢遂吟招隱詩携家異鄕去變服散¶
人爲郿塢雲開後圭峯月上時清秋此高興琴¶
酒問同誰¶
　　　其二¶
<pb:KR4d0048_SBCK_018-18b>¶
山曲水曲處其間皆羙田夫君别桑&KR0922;此地&KR0114;¶
林泉壯歲可立事明時方尚賢何當再就詔便¶
&KR0216;說終焉¶
丹淵集卷十八終¶
<pb:KR4d0048_SBCK_018-19a>¶
