# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.808928
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0141-033丹淵集-卷第三十三.
<pb:KR4d0048_SBCK_033-1a>¶
陳眉公先生訂正丹淵集卷三十三¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　先狀¶
　　　成都新尹趙龍圖先狀¶
伏審某官進登延閣之華出守右川之重蒙休¶
者衆竊幸焉深恭惟某官性禀道冲體兹坤&KR0033;¶
<pb:KR4d0048_SBCK_033-1b>¶
端方勁潔愽&KR0073;寛閎究學淵淳成文雅徤事親¶
以孝而行聳羣俗納巳於道而名高當時優游¶
仕榮增衍賢美嚮自亨衢振采禁路升華奉白¶
簡以䋲愆朝倫以肅伏靑蒲而納誨帝念其嘉¶
以至總金幣佐㑹省之繁調芻糗贍朔陲之給¶
皆凝茂績實稔休聲蜀爲遠&KR0022;邑曰巨鎮其政¶
繫於國體所寄繼于上心地望素隆事權時重¶
將委任於守土實艱難於擇人付&KR0140;或差經營¶
且力㑹此及&KR0050;之代乆煩玩印之求作牧以行¶
<pb:KR4d0048_SBCK_033-2a>¶
非公其可是用褒陞邇職慰寵遐民巳聞高牙¶
漸出危棧木牛舊地重識孔明竹馬前人再迎¶
郭伋某傾依有素汨沒無庸忝佐偏州幸當洪¶
䕃歡欣踴躍倍萬于他(云云)¶
　　　漢牧先狀¶
某自遠標符僅周歲序瞻懷靡極跂引爲勞顧¶
惟書問之踈實繫事爲之冗側承興止舉集嘉¶
休此者某營祿養親列情干上㝷膺宸檢&KR0023;貳¶
藩條得遂依仁豈勝爲幸巳計出都之日卽聞¶
<pb:KR4d0048_SBCK_033-2b>¶
赴治之期瞻拜有涯欣歈是切¶
　　　成都韓端明先狀¶
某近奉恩除幸叨職委顧惟支郡託在洪庥拜¶
命之&KR0004;撫躬以抃某嚮終親制屢抗愚&KR0168;所聽¶
云高斯誠未&KR0098;某官內存愛恕深軫&KR0012;平謂宜¶
還官使得就養猥蒙奏列盡道哀窮今此陶甄¶
實由薦藉巳戒出都之日卽諧趨府之期將侍¶
崇嚴併陳悃愊¶
　　　漕憲先狀¶
<pb:KR4d0048_SBCK_033-3a>¶
此者某拜恩天朝守職鄕郡侍親以便撫巳爲¶
榮某嚮起憂廬召還秘館常念慈闈之養屢祈¶
嚴扆之私愚悃盡傾聖心下側許歸舊里得佐¶
偏州顧兹職守之微&KR0023;在按臨之下惟天與幸¶
有地庇身巳戒輕裝卽趨賤局瞻依甚邇喜抃¶
無涯¶
　　　運使蘇刑部先狀¶
伏審某官榮服命書移領使節提封舊俗參語¶
以交歡屬部下僚撫躬而自慶竊承行府巳渉¶
<pb:KR4d0048_SBCK_033-3b>¶
近疆&KR0367;冐勤劬起居休豫恭惟某官探道奥秘¶
業文精深藏以在身施之行事用無不效績故¶
常&KR0057;按三尺之書了無&KR0072;議調九年之食頻倚¶
辦才所至也人皆頼之其功焉上實知矣猶煩¶
遠使將漸邇臣且蜀號財賦之撓於國當調度¶
之半有藉供億必繄強明智敏所臨課力惟最¶
兼以重柄委之外臺民之利害得以興除吏之¶
善惡因而懲勸高車在道列部傾風某奉親還¶
鄉倅職屬郡比受按司之檄此讐利局之符有¶
<pb:KR4d0048_SBCK_033-4a>¶
幸孱凉得依庇䕶卽趨近甸引拜旅旌¶
　　　運使度支先狀(梓州)¶
竊伏下風講聞高誼自爲晩輩未甞&KR0023;對於晤¶
言徒仰盛名不敢輙通於音問此者伏審某官¶
以才能之重受神聖之知蜀有兩川梓爲一道¶
財賦之衍常供邊埸之求郡邑之繁須慰吏民¶
之望孰膺上眷僉謂老成高車未來列部相慶¶
某庇族下邑居官鄰城企漕節之華願贍風而¶
實切守倅車之賤顧通謁以無由聊導懇誠少¶
<pb:KR4d0048_SBCK_033-4b>¶
塵几格(云云)¶
　　　提刑宋郎中先狀¶
伏審某官更麾南豳按憲西蜀邸訊&KR0004;諭輿情¶
巳驩蓋重名之乆馳宜遠人之甚慰恭惟某官¶
噐略宏遠材資粹方蚤歴榮途盛著徽節科條¶
易避參脩三尺之書飛輓均輸佐調九年之食¶
休有丕績簡于上心此者出爲外臺專按一道¶
中典之重方委平亭列部至繁盡歸廉紏此之¶
要劇宜以通明某昔在上都幸觀高誼今居支¶
<pb:KR4d0048_SBCK_033-5a>¶
郡&KR0023;庇洪庥聞命之&KR0004;抃懷增劇(云云)¶
　　　李殿丞權交代先狀¶
嚮由貴治甞挹高風違闊踰時候問無所此者¶
某叨膺宸檢分守郡條矧漕臺之借才屈明府¶
而承乏&KR0023;交善矩且慰愚衷未遑馳書先辱賜¶
敎仰佩推褒之重實懷悚愧之深卽遂披瞻預¶
增喜躍¶
　　　湖州提轉先&KR0250;(將赴湖州)¶
忝膺宸綍薦&KR0140;藩條顧惟無似之姿謬此惟良¶
<pb:KR4d0048_SBCK_033-5b>¶
之寄撫&KR0168;自省竊幸焉深伏念某單凉遠人漂¶
泊&KR0012;宦賦命譾薄與時闊踈故常守於外官輙¶
屢更於數郡雖蔑殊&KR0057;之効僅逃殿劣之譏三¶
館旣還豈㳙埃之云&KR0024;一麾重請得江海之于¶
宣此者伏遇某官&KR0013;眷九重理財一道布惟新¶
之政惠養民甿按所部之城澄淸寮吏秉剛方¶
之節威惠風行持察舉之權否臧洞照幸將蹇¶
跡仰記殊休某巳謀便道之行卽次提封之下¶
有期瞻&KR0029;無量欣歈(丹淵集卷/三十三終)¶
