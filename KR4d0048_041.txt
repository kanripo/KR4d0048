# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:10.154724
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0141-041丹淵集-跋.
<pb:KR4d0048_SBCK_041-1a>¶
丹淵集拾遺卷䟦¶
人知愛湖州之&KR0030;而不知愛其文非文有不工¶
於其&KR0030;也人之所見之不至也且&KR0030;之奇怪本¶
出于文章之餘而文之高古又出于其人之&KR0336;¶
懷本趣是豈有兩法哉湖州之文一出東坡兄¶
弟皆敬而愛之前軰大老如文潞公亦爲之延¶
譽司馬温公則至于心服趙淸獻公則至于歎¶
服荆公蜀公又皆形之歌詠湖州之爲人可知¶
矣湖州三仕於卭筆墨遺跡甚多後一百三十¶
<pb:KR4d0048_SBCK_041-1b>¶
年誠之&KR0013;命守卭凢故舊之相屬者必湖州墨¶
林是求而不及其文焉則知湖州之文者能幾¶
哉東坡嘗賛其墨竹日其詩與文好者益寡有¶
好其德如好其&KR0030;者乎又賛其飛白田始予見¶
其詩與文又見其行草篆&KR0032;以爲止此矣復見¶
其飛白則予之知與可者固無幾而其所不知¶
者蓋不可勝計也然則自當時知之者巳寡况¶
後世乎卭舊有湖州墨林堂誠之旣爲並祠堂¶
上以致卭人不忘之意又刋其集以廣於世庶¶
<pb:KR4d0048_SBCK_041-2a>¶
幾因其文以知其人勁正豪邁不獨在于區區¶
之踈篁怪水也雖然湖州之文散落不存者多¶
矣石林先生云東坡倅杭與可送以詩有北容¶
&KR0002;來休問事西湖雖好莫吟詩之句及詩禍作¶
世以爲知言而東坡亦嘗移書湖州趣其賦黃¶
樓二者集中皆無之間有詩與坡徃還者輒易¶
其姓字如杭州鳯咮堂坡所作也則易以胡侯¶
詩中凡及子瞻者率以子平易之蓋當時黨禍¶
未解故其家從而&KR0481;易斯文厄至于如此可勝¶
<pb:KR4d0048_SBCK_041-2b>¶
歎哉今伹掇拾其遺亡數篇以附于後後有同¶
志者或又能訪其遺餘尚可以續編云¶
慶元元年五月旣望曲沃家誠之䟦¶
