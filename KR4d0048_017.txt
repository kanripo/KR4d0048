# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.115171
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0141-017丹淵集-卷第十七.
<pb:KR4d0048_SBCK_017-1a>¶
陳眉公先生訂正丹淵集卷十七¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　詩五十二首¶
　　　徃年寄子平¶
徃年記得歸在京日日訪子來西城雖然對坐¶
兩寂寞亦有大笑時相轟顧子心力苦未老猶¶
<pb:KR4d0048_SBCK_017-1b>¶
㺯故態如狂生書忩畫壁恣掀倒脫㡌禠帶隨¶
縱橫諠詉歌詩嘂文字蕩突不管鄰人驚更呼¶
老卒立臺下使抱短簫吹月明淸歡居此僅數¶
月夜夜放去常三更别來七年在鄕里巳忝三¶
度移雙旌今兹惛惛意思倦加以跕跕疾病嬰¶
毎思此樂一絕後更不逄人如夜行¶
　　　贈日新禪師¶
嶣嶤祝融峯&KR0772;窱懶瓉巖師也西南人甞居彼¶
巉巉十年不下山煙雲爛衣衫借問爾何爲法¶
<pb:KR4d0048_SBCK_017-2a>¶
味見愈饞妄萌將軋然卽以惠刃芟旣乆闢門¶
戶不須更封緘龍神護水缾鬼物扶經函疊足¶
坐蒼石放身依古杉一日望劔門歸心瞥如㠶¶
過我畫㦸前淸晨投短衘欣然揖師坐未語巳¶
不凡再勘自不破誰敢分酸鹹大朴本無痕巧¶
者強削劖師如捉龜拂定不空諵諵¶
　　　送竇僉判同年¶
氷霜滿淸漢此地送君歸天涯作遠别懷抱殊¶
依依短亭臨灙水楊柳長條稀道傍有寒梅幽¶
<pb:KR4d0048_SBCK_017-2b>¶
香撲人衣折以持贈君愛之含春暉酒罷不可¶
留晚鴻隨馬飛¶
　　　拙詩六韻奉寄興州分判誠之蒲兄¶
武興山水郡左右有佳處仙巖蟬兩殻(何賈二/眞人)¶
佛字玉一柱神坑孕金礫(口/金穴)靈竇洩瓊乳(鄭/都)¶
(縣/泉)乳柱石窟寺不辨文字古(浦閣/&KR1499;銘)主人好事者¶
乃我詩酒侶安得陪後乘放蕩此歴覩¶
　　　依韻和滿誠之春日卽事¶
輕煙漠漠雨斜斜無事常敎放兩衙問客江邊¶
<pb:KR4d0048_SBCK_017-3a>¶
求好石倩人山裏覔奇花新𬞞宛宛生晴圃淺¶
溜㳙㳙出暖沙入夏盃盤須准備繞畦親灌邵¶
平瓜¶
　　　和提刑子功喜雨¶
時雨巳可喜况當春發生入地如流膏浸灌萬¶
物萌眞宰毎自惜纔灑復却晴常時稍霑濕庶¶
彚亦巳榮昨宵忽盛下攔宇翻瓶罌高原與庳¶
陸旦可一尺盈尋觀太陽起紅光吐崢嶸萬里¶
洗氛濁四顧蒼煙平羣農悉就野上下羅晨耕¶
<pb:KR4d0048_SBCK_017-3b>¶
父老荷鋤鍤林間笑相迎盡言此美澤天意恤¶
下甿麻麥固巳定預見禾黍成且幸賦輸辦敢¶
望求他&KR1151;次苐還與官口復甘别營願常獲豐¶
稔自覺所取輕言罷乃散去溝壠紛縱橫使者¶
有職事其喜誰與并高齋聽淙淙不寐逹五更¶
豈不省文移頼此一夕傾天明作浩歌滿𥿄編¶
和聲¶
　　　謝夏文州寄金線狨¶
天地生奇獸朝廷寵近臣覆鞍須用此投網爲¶
<pb:KR4d0048_SBCK_017-4a>¶
何人梨栗恩雖厚雲山夢想頻煩君遠相惠時¶
爲一沾巾¶
　　　依韻和子駿雪山圖¶
一甲溪山六幅中其間雪意與雲容君應記得¶
飛仙下颷馭亭前此數峯¶
　　　此樂¶
吏散收簿書公舘如山居歸來換野服携䇿將¶
焉如園亭極瀟灑隂森脩竹下拂石坐終日徙¶
倚不知夜山月照我明林風吹我淸口誦太古¶
<pb:KR4d0048_SBCK_017-4b>¶
文往來池上行露下覺微凛南忩歸就枕心閑¶
神自安逹旦得酣寢亂曰嬾守爾何爲日日常¶
若斯爲言我自爾此樂非汝知¶
　　　百舌鳥¶
衆禽乗春喉吻生滿林無限啼新晴南園花木¶
正繁盛小小大大皆來鳴藏枝映葉復誰使不¶
肯停住常嚶嚶就中百舌最無謂滿口學盡羣¶
鳥聲自無一語出於巳徒爾嘲&KR1116;誇從橫朝朝¶
泊我高柳上呌破一忩殘月明幽人穏睡正酣¶
<pb:KR4d0048_SBCK_017-5a>¶
美無計可奈遭爾驚少年挾彈彼誰者安得爲¶
我來五更¶
　　　莫掃花¶
莫掃花從敎花滿地縱然堆積亦何害留之且¶
重東君意君不見昨朝枝上正芳菲今日庭前¶
巳憔悴中間得好能幾時用此請君窮物理一¶
榮一謝兩皆空若了非眞本自同但對落英開¶
酒盞毎年如此任春風¶
　　　詠竹(一字至十字成章)¶
<pb:KR4d0048_SBCK_017-5b>¶
竹竹森寒潔綠湘江濵渭水曲帷幔翠錦戈矛¶
蒼玉心虚異衆草節勁踰凡木化龍枝入仙陂¶
呼鳳律鳴神谷月娥巾帔靜苒苒風生笙竽淸¶
蔌蔌林間飮酒碎影揺罇石上圍棊輕隂覆局¶
屈大夫逐去徒悅椒蘭陶先生歸來但尋松菊¶
若論檀欒之操無敵於君欲圖瀟灑之姿莫賢¶
於僕¶
　　　詠石¶
石石隂黑陽白岸肧肧山骨骼天地鎔鑄鬼神¶
<pb:KR4d0048_SBCK_017-6a>¶
刻畫鯤鯢張怒眼虎兕交闘額𫾣如温玉聲淸¶
洗似精鋼色碧花邊矹爾盡奇品林下礴然無¶
俗格冰霜慘冽堅操不移塵土昏冥孤標自隔¶
嶤矹獨立見到侍中家磊落羣居在牛丞相宅¶
昔時大士常命汝曰聽徒今日襄翁且對君爲¶
佳客¶
　　　深渡¶
前日寒食在綿州牡丹盛開海棠落今巳逾旬¶
過深渡山桃一枝橫曉閣此花平川最爲早何¶
<pb:KR4d0048_SBCK_017-6b>¶
乃於此才破蕚化工豈爾用功偏蓋爾所生居¶
絶壑一年春事但自了勿較後先嗟寂寞¶
　　　嘉川¶
嘉川之西過新棧幾里朱欄繞靑壁我行落月¶
尚在水水影照人襟袖白繁英雜綴脩蔓上緑¶
錦纈帶垂百尺淸香滿馬去未休頼爾春風慰¶
行客¶
　　　靑烏¶
靑烏客館之東軒前對長江隔層嶂欹危一徑¶
<pb:KR4d0048_SBCK_017-7a>¶
入林外竹柵茅簷儼相向愛其生事亦自足牛¶
羊縱橫雞犬放安得與爾號比鄰爲作野歌供¶
吹唱¶
　　　木瓜園¶
驅馬下高崗吟鞭只自揚溪山過新霽草木發¶
淸香浩蕩來江闊縈紆去棧長春風去欲盡樽¶
酒嘆何甞¶
　　　長舉¶
山色滿西閣到江知幾層峯巒李成似澗谷范¶
<pb:KR4d0048_SBCK_017-7b>¶
寛能闊外晴煙落深中晚靄凝無由畫奇絶巳¶
下更重登¶
　　　水磑¶
激水爲磑嘉陵民&KR0799;高穴深良苦辛十里之間¶
凡共此麥入麵出無虚人彼甿居險所產薄世¶
世食此江之濵朝廷遣使興水利嗟爾平輪與¶
側輪¶
　　　長舉驛樓¶
爽氣浮空紫翠濃隔江無限有奇峯君如要識¶
<pb:KR4d0048_SBCK_017-8a>¶
營丘畫請㸔東頭第五重¶
　　　正月八日峽中新花¶
深碧長條淺紫芽曉叢無數傲霜華只應耻在¶
江梅後未着葉時先放花¶
　　　贈淘金叟¶
濯石淋沙不自勞抉光挑屑甚么麽世間有客¶
能胠篋比爾元來得校多¶
　　　過靑泥¶
鐵山正月雪交加欲探東風未有涯纔過靑泥¶
<pb:KR4d0048_SBCK_017-8b>¶
春便好水邉林下見梅花¶
　　　過大散寄子駿¶
纔過嘉陵心自喜歸來一夜冩君書明朝便送¶
曾氷底定有西行雙鯉魚¶
　　　飛仙石溪¶
愛此潺湲任濺衣獨尋幽石坐多時日斜徒御¶
應相笑底事敎公上馬遲¶
　　　籌筆諸峯¶
君㸔籌筆驛江邉翠壁蒼崖起晝煙正是峽中¶
<pb:KR4d0048_SBCK_017-9a>¶
佳絕處土人休用作畬田¶
　　　柳池贈丁絪¶
場屋聲名四十年五車書誤一囊錢老來山驛¶
爲監吏相對春風但惘然¶
　　　偶題¶
鬢雲雙墮給明珠窄窄羅裙短短襦閑把花枝¶
起新様滿調金粉畫文輸¶
　　　天漢橋¶
風吹兩岸菰蒲乾日灑一汀鳬鶩寒夜深霜月¶
<pb:KR4d0048_SBCK_017-9b>¶
照湖水須上此橋憑畫欄¶
　　　望雲樓¶
南山北嶺遠如層朝雲暮雨濃若烝樓高百尺¶
見萬里更有底事須來登¶
　　　灙泉亭¶
竹列蒼㦸枝幹稠亭開翠幄窓戸幽下分灙水¶
入渠口正坐小塌臨淸流¶
　　　此君庵¶
斑斑墮籜開新筠粉光璀璨香氛氲我常愛君¶
<pb:KR4d0048_SBCK_017-10a>¶
此黙坐勝見無限尋常人¶
　　　二樂榭¶
㬊山北來聳峨峨漢水東下流滔滔開軒直可¶
望百里最愛此榭凌雲高¶
　　　漫郞亭¶
鑿城爲洞深且長㳂壕開逕閑復荒有亭如許¶
入蒙密誰比次山稱漫郎¶
　　　涵虚亭¶
雲外衆峯簷際橫竹間飛泉窓下鳴欲徃二樂¶
<pb:KR4d0048_SBCK_017-10b>¶
卽歇此胷懷巳自如冰淸¶
　　　菡蓞亭¶
日高過竹湖水光風長入座荷花香交紅映緑¶
滿渠下各有意態隨低昻¶
　　　篔簹咎¶
池通一谷波溶溶竹合兩岸煙濛濛尋幽直去¶
景漸野宛邇不似在塵中¶
　　　王氏北溪(榮州)¶
石龜州北羣峯起一去距城無十里煙嵐秀氣¶
<pb:KR4d0048_SBCK_017-11a>¶
䕶巖扄松菊淸香泛溪水輕裘肥馬正榮耀春¶
韮秋菘任凋毀待將底物勒移文谷口濃雲白¶
如𥿄¶
　　　雋老水墨¶
之人勃海後所尚亦瀟灑不承春秋學乃好水¶
墨畫鵞溪吾鄕里有絹滑如砑君凡幾多筆爲¶
我秃數把¶
　　李堅甫淨居雜題一十三首并序¶
　　　堅甫旣得請太平宮遂於長安里第營¶
<pb:KR4d0048_SBCK_017-11b>¶
　　　治亭舘爲逍遥種種之樂巳而作詩十¶
　　　三篇遠來見寄且使余亦爲之余愛其¶
　　　趣尚淸遠因以累句附其所題之末慙¶
　　　非精工聊以塞命云爾¶
何事當淸世歸來詠考槃近聞新住處不似在¶
長安¶
　　　右靜居¶
米塩辭劇務宮觀得淸資自取閑官樂爭敎俗¶
客知¶
<pb:KR4d0048_SBCK_017-12a>¶
　　　右靜叟¶
將何冩幽意有此古桐聲爲問好彈處誰來聽¶
蠏行¶
　　　右琴室¶
身閑無可奈惟此度晨昏與客正爭局聞誰休¶
叩門¶
　　　右棊室¶
縑緗羅几格無限有奇書想在中間坐渾如獺¶
祭魚(見義山别録)¶
<pb:KR4d0048_SBCK_017-12b>¶
　　　右書齋¶
試品齋中畫曾無第二流頑礓與亂篠應挂在¶
當頭(二畫余之筆因戯及之)¶
　　　右畫齋¶
日光明駘蕩天氣暖氤氳草木徧庭檻淸香朝¶
暮聞¶
　　　右春軒¶
淸颷動蕭瑟翠樾减婆娑却愛夜來月滿窓寒¶
影多¶
<pb:KR4d0048_SBCK_017-13a>¶
　　　右秋軒¶
鐵石枝梢勁氷霜節目圓淨揺風苒苒閑映月¶
姢姢¶
　　　右竹軒¶
翠羽攅何密靑丸綴實繁誰知人與木俱是太¶
淸孫¶
　　　右檜軒¶
寒溜日㳙㳙縈紆小檻前不知明月下誰與㺯¶
潺湲¶
<pb:KR4d0048_SBCK_017-13b>¶
　　　右水亭¶
未老先求退題庵乃自呼有才須進用能保此¶
名無¶
　　　右退庵¶
淨居都葺了餘地蓋斯堂不用栽萱草無憂可¶
得忘¶
　　　右北堂¶
丹淵集卷十七終¶
