# -*- mode: mandoku-view -*-
#+TITLE: 丹淵集
#+DATE: 2015-09-23 10:19:52
#+PROPERTY: JUAN 17

¶
<md:KR4d0048_SBCK_017-1a>¶
<pb:KR4d0048_WYG_017-1a>
欽定四庫全書
　丹淵集巻十七¶　　　　　　宋　文同　撰
¶¶
　　詩五十二首¶
　　　往年寄子平¶
徃年記得歸在京日日訪子來西城雖然對坐¶兩寂寞
亦有大笑時相轟顧子心力苦未老猶<md:KR4d0048_SBCK_017-1b>¶弄故態如狂生
書忩畫壁恣掀倒脱帽褫帶隨¶縱横諠詉歌詩嘂文字
蕩突不管鄰人驚更呼¶老卒立臺下使抱短簫吹月明
<pb:KR4d0048_WYG_017-1b>
清歡居此僅數¶月夜夜放去常三更别來七年在鄉里
已忝三¶度移雙旌今茲惛惛意思倦加以跕跕疾病嬰¶
毎思此樂一絶後更不逢人如夜行¶
　　　贈日新禪師¶
嶣嶤祝融峯䆗窱懶瓉巖師也西南人甞居彼¶巉巉十
年不下山煙雲爛衣衫借問爾何為法<md:KR4d0048_SBCK_017-2a>¶味見愈饞妄萌
將軋然即以慧刃芟既久闢門¶户不須更封緘龍神䕶
水缾鬼物扶經函疊足¶坐蒼石放身依古杉一日望劍
<pb:KR4d0048_WYG_017-2a>
門歸心瞥如帆¶過我畫㦸前清晨投短銜欣然揖師坐
未語已¶不凡再勘自不破誰敢分酸鹹大朴本無痕巧¶
者强削劖師如捉龜拂定不空諵諵¶
　　　送竇僉判同年¶
冰霜滿清漢此地送君歸天涯作遠别懐抱殊¶依依短
亭臨灙水楊柳長條稀道傍有寒梅幽<md:KR4d0048_SBCK_017-2b>¶香撲人衣折以
持贈君愛之含春暉酒罷不可¶留晩鴻隨馬飛¶
　　　拙詩六韻奉寄興州分判誠之蒲兄
<pb:KR4d0048_WYG_017-2b>
武興山水郡左右有佳處仙巖蟬兩殻(何賈二/真人)¶佛宇玉
一柱神坑孕金礫(冝口/金穴)靈竇洩瓊乳(鄭都/¶縣泉)乳柱石窟寺
不辨文字古(郙閣/漢銘)主人好事者¶乃我詩酒侣安得陪後
乘放蕩此歴覩¶
　　　依韻和蒲誠之春日即事¶
輕煙漠漠雨斜斜無事常敎放兩衙問客江邊<md:KR4d0048_SBCK_017-3a>¶求好石
倩人山裏覔竒花新蔬宛宛生晴圃淺¶溜涓涓出暖沙
入夏盃盤須准備繞畦親灌邵¶平𤓰
<pb:KR4d0048_WYG_017-3a>
　　　和提刑子功喜雨¶
時雨已可喜况當春發生入地如流膏浸灌萬¶物萌真
宰每自惜纔灑復却晴常時稍霑濕庶¶彚亦已榮昨宵
忽盛下欄宇翻瓶罌髙原與庳¶陸旦可一尺盈尋觀太
陽起紅光吐崢嶸萬里¶洗氛濁四顧蒼煙平羣農悉就
野上下羅晨耕<md:KR4d0048_SBCK_017-3b>¶父老荷鋤鍤林間笑相迎盡言此美澤
天意恤¶下甿麻麥固已足預見禾黍成且幸賦輸辦敢¶
望求他贏次第還與官口腹甘别營願常獲豐¶稔自覺
<pb:KR4d0048_WYG_017-3b>
所取輕言罷乃散去溝壠紛縱横使者¶有職事其喜誰
與并髙齋聽淙淙不寐達五更¶豈不省文移頼此一夕
傾天明作浩歌滿紙編¶和聲¶
　　　謝夏文州寄金線狨¶
天地生竒獸朝廷寵近臣覆鞍須用此投網為<md:KR4d0048_SBCK_017-4a>¶何人梨
栗恩雖厚雲山夢想頻煩君遠相惠時¶為一沾巾¶
　　　依韻和子駿雪山圖¶
一白溪山六幅中其間雪意與雲容君應記得¶飛仙下
<pb:KR4d0048_WYG_017-4a>
飇馭亭前此數峯¶
　　　此樂¶
吏散收簿書公館如山居歸來換野服攜策將¶焉如園
亭極瀟灑隂森脩竹下拂石坐終日徙¶倚不知夜山月
照我明林風吹我清口誦太古<md:KR4d0048_SBCK_017-4b>¶文往來池上行露下覺
㣲凛南忩歸就枕心閒¶神自安達旦得酣寢亂曰嬾守
爾何為日日常¶若斯為言我自爾此樂非汝知¶
　　　百舌鳥
<pb:KR4d0048_WYG_017-4b>
衆禽乘春喉吻生滿林無限啼新晴南園花木¶正繁盛
小小大大皆來鳴藏枝映葉復誰使不¶肯停住常嚶嚶
就中百舌最無謂滿口學盡羣¶鳥聲自無一語出於已
徒爾嘲&KR1116;誇從横朝朝¶泊我高柳上叫破一牕殘月明
幽人穩睡正酣<md:KR4d0048_SBCK_017-5a>¶美無計可奈遭爾驚少年挾彈彼誰者
安得為¶我來五更¶
　　　莫掃花¶
莫掃花從敎花滿地縱然堆積亦何害留之且¶重東君
<pb:KR4d0048_WYG_017-5a>
意君不見昨朝枝上正芳菲今日庭前¶已憔悴中間得
好能㡬時用此請君窮物理一¶榮一謝兩皆空若了非
真本自同但對落英開¶酒盞毎年如此任春風¶
　　　詠竹(一字至十字成章/)<md:KR4d0048_SBCK_017-5b>¶竹竹森寒潔緑湘江濵渭水曲帷幔翠錦戈矛¶蒼玉心
虛異衆草節勁踰凡木化龍枝入仙陂¶呼鳯律鳴神谷
月娥巾帔靜苒苒風神笙竽清¶簌簌林間飲酒碎影揺
罇石上圍棊輕隂覆局¶屈大夫逐去徒悦椒蘭陶先生
<pb:KR4d0048_WYG_017-5b>
歸來但尋松菊¶若論檀欒之操無敵於君欲圖瀟灑之
姿莫賢¶於僕¶
　　　詠石¶
石石隂黑陽白岸肧胎山骨骼天地鎔鑄鬼神<md:KR4d0048_SBCK_017-6a>¶刻畫鯤
鯢張怒眼虎兕交鬪額敲如温玉聲清¶洗似精銅色碧
花邊矹爾盡竒品林下礴然無¶俗格冰霜慘冽堅操不
移塵土昏冥孤標自隔¶嶤矹獨立見到侍中家磊落羣
居在牛丞相宅¶昔時大士常命汝曰聽徒今日衰翁且
<pb:KR4d0048_WYG_017-6a>
對君為¶佳客¶
　　　深渡¶
前日寒食在綿州牡丹盛開海棠落今巳逾旬¶過深渡
山桃一枝横曉閣此花平川最為早何<md:KR4d0048_SBCK_017-6b>¶乃於此才破蕚
化工豈爾用功偏蓋爾所生居¶絶壑一年春事但自了
勿較後先嗟寂寞¶
　　　嘉川¶
嘉川之西過新棧㡬里朱欄繞青壁我行落月¶尚在水
<pb:KR4d0048_WYG_017-6b>
水影照人襟袖白繁英雜綴脩蔓上緑¶錦纈帶垂百尺
清香滿馬去未休頼爾春風慰¶行客¶
　　　青烏¶
青烏客館之東軒前對長江隔層嶂欹危一徑<md:KR4d0048_SBCK_017-7a>¶入林外
竹柵茅簷儼相向愛其生事亦自足牛¶羊縱横雞犬放
安得與爾號比鄰為作野歌供¶吹唱¶
　　　木𤓰園¶
驅馬下髙崗吟鞭只自揚溪山過新霽草木發¶清香浩
<pb:KR4d0048_WYG_017-7a>
蕩來江闊縈紆去棧長春風去欲盡樽¶酒嘆何甞¶
　　　長舉¶
山色滿西閣到江知㡬層峯巒李成似澗谷范<md:KR4d0048_SBCK_017-7b>¶寛能闊
外晴煙落深中晚靄凝無由畫竒絶已¶下更重登¶
　　　水磑¶
激水為磑嘉陵民構髙穴深良苦辛十里之間¶凡共此
麥入麵出無虛人彼甿居險所産薄世¶世食此江之濵
朝廷遣使興水利嗟爾平輪與¶側輪
<pb:KR4d0048_WYG_017-7b>
　　　長舉驛樓¶
爽氣浮空紫翠濃隔江無限有竒峯君如要識<md:KR4d0048_SBCK_017-8a>¶營丘畫
請㸔東頭第五重¶
　　　正月八日峽中新花¶
深碧長條淺紫芽曉叢無數傲霜華只應恥在¶江梅後
未著葉時先放花¶
　　　贈淘金叟¶
濯石淋沙不自勞抉光挑屑甚么麽世間有客¶能胠篋
<pb:KR4d0048_WYG_017-8a>
比爾元來得校多¶
　　　過青泥¶
鐵山正月雪交加欲探東風未有涯纔過青泥<md:KR4d0048_SBCK_017-8b>¶春便好
水邊林下見梅花¶
　　　過大散寄子駿¶
纔過嘉陵心自喜歸來一夜冩君書明朝便送¶層冰底
定有西行雙鯉魚¶
　　　飛仙石溪
<pb:KR4d0048_WYG_017-8b>
愛此潺湲任濺衣獨尋幽石坐多時日斜徒御¶應相笑
底事教公上馬遲¶
　　　籌筆諸峯¶
君㸔籌筆驛江邊翠壁蒼崖起晝煙正是峽中<md:KR4d0048_SBCK_017-9a>¶佳絶處
土人休用作畬田¶
　　　柳池贈丁絪¶
場屋聲名四十年五車書誤一嚢錢老來山驛¶為監吏
相對春風但惘然
<pb:KR4d0048_WYG_017-9a>
　　　偶題¶
鬢雲雙墮結明珠窄窄羅裙短短襦閒把花枝¶起新樣
滿調金粉畫交輸¶
　　　天漢橋¶
風吹兩岸菰蒲乾雨灑一汀鳬鶩寒夜深霜月<md:KR4d0048_SBCK_017-9b>¶照湖水
須上此橋憑畫欄¶
　　　望雲樓¶
南山北嶺遠如層朝雲暮雨濃若蒸樓髙百尺¶見萬里
<pb:KR4d0048_WYG_017-9b>
更有底事須來登¶
　　　灙泉亭¶
竹列蒼㦸枝幹稠亭開翠幄窓户幽下分灙水¶入渠口
正坐小榻臨清流¶
　　　此君庵¶
斑斑墮籜開新筠粉光璀璨香氤氲我常愛君<md:KR4d0048_SBCK_017-10a>¶此黙坐
勝見無限尋常人¶
　　　二樂榭
<pb:KR4d0048_WYG_017-10a>
㬊山北來聳峨峨漢水東下流滔滔開軒直可¶望百里
最愛此榭凌雲髙¶
　　　漫郎亭¶
鑿城為洞深且長㳂壕開逕閒復荒有亭如許¶入蒙密
誰比次山稱漫郎¶
　　　涵虛亭¶
雲外衆峯簷際横竹間飛泉窓下鳴欲往二樂<md:KR4d0048_SBCK_017-10b>¶即歇此
胷懐已自如冰清
<pb:KR4d0048_WYG_017-10b>
　　　菡萏亭¶
日髙過竹湖水光風長入座荷花香交紅映緑¶滿渠下
各有意態隨低昂¶
　　　篔簹谷¶
池通一谷波溶溶竹合兩岸煙濛濛尋幽直去¶景漸野
宛爾不似在塵中¶
　　　王氏北溪(榮州/)¶
石龜州北羣峯起一去距城無十里煙嵐秀氣<md:KR4d0048_SBCK_017-11a>¶䕶巖扄
<pb:KR4d0048_WYG_017-11a>
松菊清香泛溪水輕裘肥馬正榮耀春¶韭秋菘任凋毁
待将底物勒移文谷口濃雲白¶如紙¶
　　　雋老水墨¶
之人勃海後所尚亦瀟灑不承春秋學乃好水¶墨畫鵞
溪吾鄉里有絹滑如砑君凡㡬多筆為¶我秃數把¶
　　　李堅甫淨居雜題一十三首(并序/)¶
　　　　堅甫旣得請太平宫遂於長安里第營<md:KR4d0048_SBCK_017-11b>¶治亭
　　　　館為逍遥種種之樂巳而作詩十¶三篇遠來
<pb:KR4d0048_WYG_017-11b>
　　　　見寄且使余亦為之余愛其¶趣尚清遠因以
　　　　累句附其所題之末慙¶非精工聊以塞命云
　　　　爾¶
何事當清世歸來詠考槃近聞新住處不似在¶長安¶
　　　　右静居¶
米鹽辭劇務宫觀得清資自取閒官樂爭敎俗¶客知<md:KR4d0048_SBCK_017-12a>¶　　　　右靜叟¶
將何冩幽意有此古桐聲為問好彈處誰來聽¶蠏行
<pb:KR4d0048_WYG_017-12a>
　　　　右琴室¶
身閒無可奈惟此度晨昏與客正爭局問誰休¶叩門¶
　　　　右棊室¶
縑緗羅几格無限有竒書想在中間坐渾如獺¶祭魚(見/)
(義山别錄/)<md:KR4d0048_SBCK_017-12b>¶　　　　右書齋¶
試品齋中畫曽無第二流頑礓與亂篠應挂在¶當頭(二/)
(畫余之筆因戱及之/)
<pb:KR4d0048_WYG_017-12b>
　　　　右畫齋¶
日光明駘蕩天氣暖氤氲草木徧庭檻清香朝¶暮聞¶
　　　　右春軒¶
清飇動蕭瑟翠樾减婆娑却愛夜來月滿忩寒¶影多<md:KR4d0048_SBCK_017-13a>¶　　　　右秋軒¶
鐵石枝梢勁冰霜節目圓淨搖風苒苒閒映月¶娟娟¶
　　　　右竹軒¶
翠羽攅何密青丸綴實繁誰知人與木俱是太¶清孫
<pb:KR4d0048_WYG_017-13a>
　　　　右檜軒¶
寒溜日涓涓縈紆小檻前不知明月下誰與弄¶潺湲<md:KR4d0048_SBCK_017-13b>¶　　　　右水亭¶
未老先求退題庵乃自呼有才須進用能保此¶名無¶
　　　　右退庵¶
淨居都葺了餘地蓋斯堂不用栽萱草無憂可¶得忘¶
　　　　右北堂¶
　
<pb:KR4d0048_WYG_017-13b>
　
　
　
　
　
　
　
　丹淵集巻十七
