# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:08.994110
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0141-014丹淵集-卷第十四.
<pb:KR4d0048_SBCK_014-1a>¶
陳眉公先生訂正丹淵集卷十四¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　　蜀　李&KR0063;魁務滋同叅¶
　　　　　　　　吳　呉一標建先¶
　　詩四十九首¶
　　　子駿運使八詠堂(八首)¶
　　　寳峯亭¶
嘉陵抱江囘平&KR0283;出橫澨中間築雄壘獨據兩¶
<pb:KR4d0048_SBCK_014-1b>¶
川㑹行臺敞嚴府磊砢北城外潭潭走群楹&KR0033;¶
上巒嶺背危墻繚空闊飛閣入茫昧上有寳峯¶
亭仰見白雲內岧嶤占孤絶下與萬山對層櫩¶
動寥廓曲檻枕闤闠主人從藍轝晩興在公退¶
心掩萬象逺目引八極大鈎簾拂坐榻隱几緩¶
衣帶詩書抉關鍵筆硯產珠貝是時衆吏去不¶
敢呈計㑹雖然彼郡邑原本窮利害自取金穀¶
饒無煩米鹽碎此地寄清&KR0109;歲書從屢最¶
　　　桐軒¶
<pb:KR4d0048_SBCK_014-2a>¶
晴影滿空壁晨曦上清軒庭下𩀱高桐枝葉蔚¶
以䌓種者意自逺豈並群木論謂可絙朱絲中¶
有雅韻存成之在誰手但爲培霜根須知治世¶
音盡付於此孫¶
　　　栢軒¶
沈沈敞幽軒聳聳列寒栢清音納牕戸爽氣逼¶
枕席主人重端勁坐若對佳客時復下撫摩破¶
蘚交履跡此意乃如是來者當愛惜大厦須良¶
材相期早千尺¶
<pb:KR4d0048_SBCK_014-2b>¶
　　　竹軒¶
此景絶可愛叢筠挺修竿侵簾復映愰翠影何¶
擅欒霜威忌晚秀雨氣矜睛寒毎向極静時幽¶
禽發清彈自無車馬塵飛來泊琅玕宜遣老鈴¶
下日日申平安(李衛公言北地童子寺有好竹/其綱維令人毎日報竹平安)¶
　　　巽堂¶
華堂聳嚴臺地勢側隨水高臨巽官上其取名¶
以是峩峩寳峯頂日影正辰巳繚棧入雲林詰¶
屈如篆字輕霏牙𧇊蔽亂樾紛間厠賔來𫉬清¶
<pb:KR4d0048_SBCK_014-3a>¶
歡吏散生野思静見萬物本一一齊於此體道¶
以行權端居得深㫖¶
　　　山齋¶
職事凡少休餘復不經眼幽齋設橫榻盡日對¶
層巘遥懷寄浩蕩静想縈&KR1132;嵼松雨&KR0243;書匳竹¶
風吹酒盞榮名付傲兀勝事入清簡雖有舊林¶
泉何須嗟去晚¶
　　　閑燕亭¶
静宇占幽深是中何所有軒牕極清潔硯席羅¶
<pb:KR4d0048_SBCK_014-3b>¶
左右公餘毎休此俗客曽不受六尺局脚床解¶
帶就横肘掃除閑景物徤筆當大帚敢問公許¶
年得詩凡幾首¶
　　　㑹景亭¶
誰兹敞高亭磴道繞千蹋江山接平逺百里倶¶
㑹合人間最佳景牕戸供逺納煙雲互蔽𧇊&KR0393;¶
鳥相應荅吟牋摘奇勝𦘕筆冩紛雜安得日從¶
公短&KR0282;手自蠟¶
　　　呈李堅甫中舎(杞)¶
<pb:KR4d0048_SBCK_014-4a>¶
徃年曽憶過長安短&KR0083;書名詣門下君時延我¶
坐終日洒掃東軒留看𦘕橫圖巨軸不知數但¶
見匣中時一把甲猶未竟乙復作門𩔖著畨開¶
滿架使人歎羡不能巳只恨有門歸隔夜歸來¶
兀坐想精絶念此榮觀若爲謝就中寒林兩大¶
幅此物世間誰敢價倐然一别十五載常向人¶
前盛誇詫因君奉使臨敝邑見先問此餘不暇¶
君能爲我再講&KR0003;座上不容人俗話如君所蓄¶
更誰有有亦未能無𥬇罵况君累世盡清職摹¶
<pb:KR4d0048_SBCK_014-4b>¶
本敢來前弄詐君今還省正擢用異日須求作¶
鄰舎峩巾曵&KR0752;日相謁更欲重煩開幾帊待尋¶
前軰用心處欵曲應須頻假借毎厨閱訖當便¶
還不敢奉欺言羽化¶
　　　采芡(通判盧微之携種/種之次年大盛)¶
芡盤團團開碧輪城東壕中如疊鱗漢南父老¶
舊不識日日岸上多少人駢頭鬅鬆露秋熟綠¶
刺紅鍼割寒玉提籠當筵破紫苞老蚌一開珠¶
一掬吹臺北下凝祥池圃田東邊僕射陂如今¶
<pb:KR4d0048_SBCK_014-5a>¶
兩處盡堙沒異日此地名應馳物貴新成味尤¶
羙可惜飄零還入水料得明年轉更多一匝清¶
波流子子¶
　　　峯鐵峽¶
東風吹空力何短三月隴山全未煖文法姦酋¶
引騎兵飛隨銀鶻&KR0211;刀滿霜矛雪甲寒如水候¶
卒何由知首尾君不見峰鐡峽頭雲色死一過¶
蕭然五十里¶
　　　周思道如詔亭¶
<pb:KR4d0048_SBCK_014-5b>¶
繁上先生教子時義方題榜貼亭楣當年此地¶
開師席今日其言入制詞鄕里共傅爲盛事&KR0017;¶
神相助使前知後人若續成都記第一詳書不¶
可遺¶
　　　陵井喻氏歲寒山居¶
蕨平處士居山日手種青松一萬根歲月漸深¶
枝盡偃雪霜雖厚葉仍繁本營勝槩逃軒冕更¶
結清風遺子孫&KR0009;語後人須愛護莫教空有今¶
名存¶
<pb:KR4d0048_SBCK_014-6a>¶
　　　提刑司勲示及瞑禽圗作詩詠之¶
朱華盛發穿疎竹寒枿齊枯徧野磯大雪蔽天¶
方亂下衆禽争地各相依非公好事誰能得此¶
𦘕如今自巳稀試待晴明挂軒壁定開群眼一¶
時飛¶
　　　北齋雨後¶
小庭幽圃絶清佳愛此常教放吏衙雨後𩀱禽¶
來占竹秋深一蝶下尋花喚人掃壁開吳𦘕留¶
客臨軒試越茶野興漸多公事少宛如當日在¶
<pb:KR4d0048_SBCK_014-6b>¶
山家¶
　　　北城樓上¶
滿目望不極城樓當最高地形連楚闊山勢入¶
秦豪平外斜通駱深中逺認褒圖經何壯觀故¶
事有蕭曹¶
　　　晴登北城¶
積雨巳逾月乆妨於此行雲山勞夢想風日幸¶
晴明常愛徃來處盡皆苔蘚生一壕新草木強¶
半不知名¶
<pb:KR4d0048_SBCK_014-7a>¶
　　　寒食書事感懷¶
寥寥官舎静於僧雖有園亭亦倦登桃杏花隂¶
流似水圖書滋味冷如氷坐觀棨㦸慙無狀歸¶
掃松楸恨未能得報君恩便休去虞&KR0056;前日本¶
擔豋¶
　　　送李堅甫中舎奉使還𨶕(自洮西/又入蜀)¶
曽歌出塞愁又遣使西州去國星辰動還家歲¶
月流褒斜新路晩鄠杜故園秋歸對延和殿從¶
容問講求¶
<pb:KR4d0048_SBCK_014-7b>¶
　　　漢中城樓(二首)¶
解帶綬幽憂登城復上樓斷煙橫[沔-丏+丐]水孤鶩入¶
洋州浩蕩成遥望凄凉起暮愁山中自有桂何¶
事此淹留¶
　　　其二¶
蘚徑踏層斑高林古木間鴈隨平楚逺雲共太¶
虛閑晚靄昏斜谷晴陽露斗山將身就清曠名¶
路爾何顔¶
　　　凝雲榭晚興¶
<pb:KR4d0048_SBCK_014-8a>¶
晚策倚危榭群峯天際橫雲隂下斜谷雨勢落¶
襃城逺渡孤煙起前村夕照明遥懷寄新月又¶
見一稜生¶
　　　山堂偶書¶
幾日無公事山堂興頗清和詩防積&KR0953;丸藥趂¶
晴明斸石新稜出澆蔬晚甲生此皆忙外得低¶
首𥬇塵纓¶
　　　清閣¶
治庭區紜紛齋閣簡應接身閑憙枕簟慮静厭¶
<pb:KR4d0048_SBCK_014-8b>¶
圖牒孤芳媚深叢幽哢出宻葉物理兹領㑹眞¶
境知可躡¶
　　　静庵¶
問此初誰築經營羡爾能依深還巨木就䕃覆¶
高藤坐與境同寂來無人可憎一床黃臥具茂¶
灌本如僧¶
　　　忘憂堂¶
磴道循城近垣墻占地幽軒窓誰指𦘕硯席我¶
優游不許簿書到恐爲圖史羞此心元自適何¶
<pb:KR4d0048_SBCK_014-9a>¶
處欲忘憂¶
　　　夏日官舎¶
省事公多暇虛心景更長捨書無可樂就枕不¶
能忘短葛沾肌薄寒泉沃肺凉何當逢靖節相¶
與話羲皇¶
　　　&KR0009;成都趙資政¶
&KR0138;承寵詔聮公𪔂便謁除書别帝閽萬口一詞¶
歌盛德四年三度福遐藩巳爲魁壘無𩀱士更¶
入摩訶不二門應𥬇臨卭病痟客最先參見在¶
<pb:KR4d0048_SBCK_014-9b>¶
江原¶
　　　晴歩西園¶
急雨正新霽林端明晚霞松亭臨曠絶竹逕入¶
欹斜花落留深草泉生上淺沙稚圭貧亦樂一¶
部奏池蛙¶
　　　金影軒¶
開軒俯清溪正在修篁內霜筠抱氷節爽氣常¶
四㑹主人厭俗客日與此君對月上寒影來滿¶
襟揺𤨏碎¶
<pb:KR4d0048_SBCK_014-10a>¶
　　　忽憶故園修竹因作此詩¶
故園脩竹遶東溪占水侵沙一萬枝我走宦途¶
休未得此君應是怪歸遲¶
　　　寄景孺提刑時按武興¶
夾欄虛棧武興西使騎翩翩晩夕馳想過飛仙¶
須下馬此中佳景入吟詩¶
　　　子駿遊沙溪洞¶
聞有沙溪洞公將柅使輪還如探禹穴應見避¶
秦人石繖形容古琳房氣象春若逢丹輦客問¶
<pb:KR4d0048_SBCK_014-10b>¶
取虎文巾¶
　　　送郭榮叔秀才應武舉¶
愛君才辯吐如傾圓&KR0033;橫斜善講兵休弄向時¶
閑筆硯破蠻征虜是功名¶
　　　乞𦘕鴈寄涇州母使君¶
寒影亂翻秦嶺月晚行高處隴山雲囘中有客¶
能傳鴈異日從公乞一群¶
　　興元府園亭雜詠¶
　　　甚羙堂¶
<pb:KR4d0048_SBCK_014-11a>¶
潭潭棟宇盛窅窅軒窻闢高深與地稱可大張¶
宴席府事如少休兹焉㑹佳客¶
　　　武陵軒¶
水從前嵓來轉入後溪去中間載酒下各到客¶
前住醉後皆怳然再來無覔處¶
　　　綠景亭¶
竹間有幽亭所宜惟暑飮層隂隔炎日四坐障¶
綠錦過午不可留單絺覺微凛¶
　　　激湍亭¶
<pb:KR4d0048_SBCK_014-11b>¶
高輪轉深淵下㵼石蟾口臨之設軒檻清絶更¶
無有愛此山中來應須坐良乆¶
　　　凝雲榭¶
朝雲南山&KR0269;暮雲北山翕來徃高榭中留者頗¶
堆積坐客如乆之去須襟袖濕¶
　　　照筠壇¶
積土削爲壇險然在深竹中惟一詩石獨坐擁¶
寒玉勿謂人少知此境不容俗¶
　　　桂石堂¶
<pb:KR4d0048_SBCK_014-12a>¶
嘗聞陽朔山萬尺從地起孤峯立庭下此石無¶
乃似愛爾常獨來一日須三四¶
　　　四照亭¶
巒嶺附梁山汀洲隨漢水秋容上屏障左右二¶
百里此景誰能論殘霞獨慿几¶
　　　埀蘿逕¶
長蘿託高株晻暧蔽煙霧埀蔓巳百尺更引欲¶
何處願少放餘條恐傷君所附¶
　　　盤雲塢¶
<pb:KR4d0048_SBCK_014-12b>¶
幾曲上層城盤盤次文石愛之有佳&KR0208;不倦䊸¶
晚策禽蟲應見疑日遇此狂客¶
　　　北軒¶
天上之貴神所居皆在北有軒正相望慢恐取¶
隂劾余常過則趍不敢兹少息¶
　　　棊軒¶
北城云最高上復有喬木埀蘿宻如帳中乃營¶
小屋時引方外人百憂銷一局¶
　　　山堂¶
<pb:KR4d0048_SBCK_014-13a>¶
何以山名堂層石作崖巘余本嵓穴士毎徃不¶
欲返公吏呈俗書還來愧冠冕¶
　　　静庵¶
知動以爲幻旣知卽非静名庵以静者無乃自¶
起争爲語庵中人勿以静爲病¶
<pb:KR4d0048_SBCK_014-13b>¶
¶
　丹淵集卷十四終¶
