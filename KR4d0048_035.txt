# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.897136
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0141-035丹淵集-卷第三十五.
<pb:KR4d0048_SBCK_035-1a>¶
陳眉公先生訂正丹淵集卷三十五¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　文¶
　　　奉詔禱雨祭中梁山¶
某年月日朝廷以久旱不雨詔守臣各於其境¶
內躬自精禱者某謹詣中梁山致祭于某神曰¶
<pb:KR4d0048_SBCK_035-1b>¶
自王畿以至于天下郡國自去冬以至于今秋¶
虐魃肆厲害兹&KR0058;首雨不時降庶種萎殄大田¶
耗敗衆用囏食流庸載道靡所歸止天子衋然¶
震懼夙夜勤閔抑尊損制深自刻約致欵上下¶
久莫之應側省何咎心焉如灼走使方內靡神¶
不舉誠亦至矣而卒未蒙報尚謂名山靈祠有¶
或漏畧俯巳博逮庶宜來相廼專詔守臣卽訪¶
所治有紀在典躬薦明饗惟神肇自融結遂司¶
梁漢屼然巨鎭遐邇尊望旁開澗谷遠抱林藪¶
<pb:KR4d0048_SBCK_035-2a>¶
風雷藏畜雲霧蒸吐歲或愆旱有取必得今天¶
子臨制海縣無不總統如神之宅是曰王土神¶
亦自當竭蹷供事以上紓天子之憂往𥸤上帝¶
均辦厥職普浹膏澤救止大命是則神之所以¶
奉上帝輔天子愛百姓之休功茂德恢大宏遠¶
不獨區區限此一方也神之聰明必能體天子¶
如此之意守土者安敢更用煩言以瀆左右哉¶
　　　祭諸靈祠文¶
上以比年以來天地變怪聞於郡國亦云屢矣¶
<pb:KR4d0048_SBCK_035-2b>¶
故嘗恐懼修省勵德勤政求所以可當神靈之¶
心庶下祥應以安&KR0058;首而乖舛繆盭未能蠲弭¶
今復星文謫見有駭觀聽是用博及幽隱廣覃¶
赦宥沉寃抑憤咸與昭滌冀蒙休嘉上答明譴¶
乃俾天下守土之臣導上意之專潔致明祀於¶
管內之靈祠期體端誠共底消復某所目恭事¶
修職於神之左右惟神聽之¶
　　　代趙龍圖祭孫觀文文¶
惟公禀氣之英號時之傑爰始筮仕遂高懿烈¶
<pb:KR4d0048_SBCK_035-3a>¶
才望日偉讙然衆舌踐&KR0130;郡邑隨所施設人無¶
不宜賢否信恱服采烏臺愈見風節神年在首¶
所觸必血權臣擅朝𫝑炙手熱公嘗寒之消釋¶
如雪傾邪落膽修歛自潔皇皇當宁凛凛在列¶
上以公賢超公要切出領榆關當戎正穴齊輯¶
士卒整若刀截坐作進退韓㫖彭訣制服夏虜¶
帖不敢發西南擇侯易公之轍公以家禍解組¶
被絰水菽三年僅將毁滅起臨彭門威惠俱徹¶
乃徙天水中道賜龯是時嶺蠻凶熖橫發延災¶
<pb:KR4d0048_SBCK_035-3b>¶
邕廣千里一𤑔公摠萬旅兵林馬鐵以氣而壓¶
未陣先奪酋惡奔遁如雀得鶻歸仁之功與古¶
相軋來正樞宥神武機鎋惟公之謀未嘗以殺¶
去守東南有州控越厥敝久積根于祝髮公去¶
大本止留牙蘖至今其徒不復少猾旋移靑社¶
遠捍東渤大鹵更麾盖防虜黠功高德重有忌¶
而訐還政就第屢遷歲月符離宴居自閉如訥¶
曾無一言以歎窮達上始卽位思用耇耋詔迫¶
公起頼公才哲褒寵之優盡還印紱奠我慶土¶
<pb:KR4d0048_SBCK_035-4a>¶
以安&KR3036;扤高奴謀帥欲窒虜窟僉謂公宜大牙¶
秉掲行次雲陽六氣所汨亟上鄜畤診巳云厥¶
遂至大故隆棟斯折國家柱石一旦而殁上甚¶
嗟惋臨朝以怛贈數加厚列座于八嗚呼哀哉¶
某早荷記存推揚奬拔復許陪親肺腑之末此¶
義至重它非比埒聞訃之日肝胃摧裂引首東¶
望徒深涕噎限領西州川涂阻絶不得詣前撫¶
棺一别&KR0147;陳薄奠鄙意傾竭魂&KR0006;聰明監此孱¶
拙¶
<pb:KR4d0048_SBCK_035-4b>¶
　　　祭提刑邢度支文¶
於嗟乎公世之完人敦惠和懿淸荘敏文自儀¶
于朝寖偉才譽華涂美貫匪徼是與昔在憲府¶
風規酋酋因遷而行海上爲州尋來其朋處地¶
皆峻獨公西南淹留俯潤曾未出語歎老嗟卑¶
乃中于于一致險夷簡潔&KR0346;身慈仁蒞職列部¶
依嚮亡寃有德何天之明戾此人理付公以疾¶
遂折不起嗚呼哀哉昔至持節今歸盖棺行路¶
嗟泣摧心落肝況同於公取頋㝡厚其所痛悼¶
<pb:KR4d0048_SBCK_035-5a>¶
惟神可究公有幼嗣必昌後時同報公心㑹當¶
此移公柩東轅來經郡下薄禮則設哀誠詎寫¶
　　　祭提刑李子忠太博文¶
蒙狄道之景耀&KR0006;寢惠陵之華滋發秀敏於齠¶
齡&KR0006;騁蔚然之麗辭中藝等以服采&KR0006;治所止¶
而民宜群章交㠯啓辟&KR0006;顯懿騰而上知越自¶
邑以振擢&KR0006;一諉之以新規飾㠯權而厭下&KR0006;¶
俾分提於憲司搪衆譟以獨前&KR0006;極日夜而處¶
之役天倪㠯造慮&KR0006;出萬緒于一絲雖食寢而¶
<pb:KR4d0048_SBCK_035-5b>¶
靡皇&KR0006;失按簣之以時勉營効以蘄報&KR0006;曾莫¶
頋夫自持沴有𨻶而得乘&KR0006;遂劇痼而囏醫盖¶
外戕而內涸&KR0006;繇伏職而至斯噫捐㔾之甚重¶
&KR0006;將收彼之纎𨤲惜乃事之未立&KR0006;但久瘽于¶
有爲散利目以萬牘&KR0006;後疇合乎其離嗟靈之¶
少與年&KR0006;嬴財鈎而不訾天胡然而&KR1096;奪&KR0006;使¶
夫志之㔾而惟愚叨此名牒&KR0006;𫉬周旋乎累朞¶
今竊吏於所部&KR0006;羗取庇而在兹忽葦然以承¶
諱&KR0006;涕淚紛乎滿頥顧一麾之有守&KR0006;阻詣哭¶
<pb:KR4d0048_SBCK_035-6a>¶
于縞帷徒不腆㠯將奠&KR0006;&KR0147;倚騷而託悲幸靈¶
轄之未駕&KR0006;願歆此而後脂¶
　　　祭張時仲文¶
某向聞時仲以親老得此豈惟自喜於拙者有¶
所蒙頼他人亦交書見慶謂得如時仲者爲僚¶
相與營治事無不輯矣計日望來屈指無幾而¶
候吏忽報時仲以疾尙留越宿&KR1096;聞以時仲不¶
起驚嗟乆之涕淚俱落因念昔者嘗同師席義¶
均友悌後皆從宦聞問不失毎一逢遇傾倒肝¶
<pb:KR4d0048_SBCK_035-6b>¶
鬲留連終日各不&KR0216;去而況&KR0013;牒共治一郡私¶
心常謂幸寔天與豈期相去兩舍之地止有三¶
日之約而遂成終天之隔嗚呼哀哉太夫人年¶
巳九十積善至此反令哭子天道何&KR0088;嗚呼哀¶
哉某承訃之辰願一拊柩還視守印去不能得¶
彷徨西望神魂飛散徒馳薄奠以將此意時仲¶
知之&KR0088;魂必有靈當歆之也¶
　　　先府君焚黃祭文¶
年月日男具官同與岡周等謹致祭于先考寺¶
<pb:KR4d0048_SBCK_035-7a>¶
丞之靈朝廷㠯同被先考慈訓之深得入官升¶
朝序故因三年之郊再進先考之秩位于棘寺¶
天語下諭爛然盈軸今涓選良日詣墓次燹之¶
如儀先考至明伏賜鑒領¶
　　　祭梓潼神文¶
惟神聰明正&KR0033;受祀玆土彰靈暴異蜀人畏仰¶
某此奉明詔出守仁夀千里之地某寔掌之惟¶
是撫柔良抑強悍宣教化齊咸俗行二年之政¶
成一方之善刺史之職事也非素具才術豈能¶
<pb:KR4d0048_SBCK_035-7b>¶
致此某性識淺陋昧於吏理臨蒞施設恐不如¶
事&KR0018;德於上貽禍於下某於夙夜常所懔懔願¶
神隂啓黙導時賜警拂心慮口述無使誖謬如¶
是則朝廷之所以遣某於陵而陵之人所以望¶
某爲治之意某之飮食起居寔不望其應於神¶
之左右也¶
　　祈雨文五首¶
　　　玉女¶
惟神禀大霄清眞之靈而天下所謂溪谷淵泉¶
<pb:KR4d0048_SBCK_035-8a>¶
者神寔主之惟是玉井之勝蹟殊利郡志所載¶
皆神之化力使然旣㠯是惠養於一方其爲福¶
於斯民也厚矣乃今其地苦此旱熯神顧&KR0216;視¶
之哉叢隂漬潤頃刻萬里在神之翩然飛空勑¶
諸群龍也監此丹素願神行之¶
　　　睿聖夫人¶
惟夫人昔嘗許法師求護此一境矣今陽氣驕¶
旱多稼將落夫人眷屬善作雷雨苟未棄誓言¶
願救此民命是則夫人享是&KR0022;之人祭祀也與¶
<pb:KR4d0048_SBCK_035-8b>¶
天地同極亦持此以見法師無媿矣¶
　　　天王¶
惟北方爲萬物所以終始之地天中貴神多臨¶
嚮之而王鎭奠其鄕㝡稱威勝天下城壘盡祠¶
王像生民瞻仰恃以求福今玆炎熯實害多稼¶
王於雲雨爲力易焉願尉民欲&KR0147;煩指頋¶
　　　法師¶
惟法師受元一正氣躬佩秘籙凢於下民有敢¶
爲之烖害者法師威神所加必底平殄此州之¶
<pb:KR4d0048_SBCK_035-9a>¶
人蒙法師之靈貺者千餘年矣今旱將有魃菑¶
此嵗稼法師嘘靈於刀噴雨於水詎惜俄頃之¶
力哉願一視其槁然賜之洒濯¶
　　　諸神祠¶
惟神受陵人之祀者久矣陵人仰戴神之威惠¶
未嘗敢一日忘之神之所㠯視陵人之如此歸¶
嚮當念有以對其奉祀之意今民田正仰膏雨¶
而風乾日烮於此爲患陵人旦夕望神拯活之¶
心豈止如窮鱗之臥涸轍渇獸之走焦原者哉¶
<pb:KR4d0048_SBCK_035-9b>¶
俾霶𩃱矣諒神之易爲力者焉¶
　　　謝雨文¶
向以時雨愆候秋種不入守土者甚懼斯民罹¶
艱食之禍徧走靈祠望所以施一漑之惠以救¶
恤之惟神助天養育惻然下憫洒&KR0165;甘潤區壠¶
霑足禾麻菽稻蕃茂滋長蒙神之祐念無以報¶
修此薄奉盖惟常禮願神慰監一賜臨饗¶
丹淵集卷第三十五終¶
