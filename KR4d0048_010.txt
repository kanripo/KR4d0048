# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:08.830106
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0141-010丹淵集-卷第十.
<pb:KR4d0048_SBCK_010-1a>¶
陳眉公先生訂正丹淵集卷十¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　　蜀　李應魁務滋同叅¶
　　　　　　　　吳　吳一標建先¶
　　詩二十三首¶
　　　續青城山四詠¶
　　　　昭慶觀¶
琳崖盤玉霄彩翠接歩武雲霞不可畫泉石固¶
<pb:KR4d0048_SBCK_010-1b>¶
難譜神幢逾百尋帝轍歷萬古靈瀑誰與窮長¶
飛六時雨¶
　　　　天倉山威儀觀¶
群峯削瓊瑶老蘚抹古綠應朝大㟭去簮笏儼¶
相逐珠宮秘仙仗錦笈藏寳籙上帝此爲倉其¶
田堪種玉¶
　　　　飛赴寺¶
平林露層巘上獨置孤寺群仙馭飛駕徃徃赴¶
於此風高幡影亂日落鐘聲起誰可謂詩豪興¶
<pb:KR4d0048_SBCK_010-2a>¶
來吟萬𥿄¶
　　　　香積寺¶
道險轉詰曲山深愈㠝岏行松耳目清入竹襟¶
袖寒殿閣紅芙蕖嵓巒碧琅玕高僧把金字擁¶
衲對雲看¶
　　夏秀才江居五題¶
　　　枕流亭¶
愛此煙景佳開軒故臨水晴暉照寒浪飛影動¶
牕𥿄倚檻見魚游卷簾知鴈起憔悴笑湘纍區¶
<pb:KR4d0048_SBCK_010-2b>¶
區詠蘭芷¶
　　　闘碧亭¶
雨餘山景鮮風定水光好晴陽破宿霧秀色濃¶
可掃平時一樽酒野客共傾倒朝暮山水閒年¶
華不知老¶
　　　天隱洞¶
層崖削青瑤誰昔此鐫鏤潭潭闘孤洞中可百¶
人受㠝岏列岫繞洶湧大江漱虞卿方著書入¶
此幾年就¶
<pb:KR4d0048_SBCK_010-3a>¶
　　　直鈎磯¶
盡知人鈎曲獨見君鈎直年年此磯上萬掣無¶
一得持竿只自苦吞餌何嘗識試効人所爲君¶
魚不勝食¶
　　　醉經庵¶
埀茅緝爲庵有類穹廬形之人伏其中日醉乎¶
群經世俗安爾知但謂長不醒寄此語二豪渠¶
非彼劉伶¶
　　寄題杭州通判胡學士官居詩四首¶
<pb:KR4d0048_SBCK_010-3b>¶
　　　鳯咮堂太史書言官居在鳯凰山下此¶
　　　山眞如鳯有兩趐趐上各建一㙮而鳯¶
　　　觜正落所居池上舊有一堂在山欲落¶
　　　處近葺之謂之鳯咮堂因而求詩(四詩/爲子)¶
(瞻賦今易以胡侯豈黨/禍未解故竄易失眞歟)¶
胡侯外𥙷來錢塘所居之山名鳯凰不知元本¶
發何處虵頸魚尾盤高岡婆娑欲下大江飮萬¶
里一息頭低昻誰將屠蘇壓兩趐直使帖地不¶
得翔前人眼俗不知顧㑹有賢者來形相怜汝¶
<pb:KR4d0048_SBCK_010-4a>¶
困欲共汝語故近汝咮營斯堂起居飮食不離¶
上外孰有耳聽琅琅應云汝德未衰在旦暮可¶
起鳴朝陽¶
　　　濺玉齋又言山上草中多恠石近取得¶
　　　百餘株於東齋累一山激水其間謂之¶
　　　濺玉齋¶
石林　森座隅激水注射成飛渠寒音琤然¶
落環珮爽氣颯爾生庭除主人清標自可敵底¶
處勝槩爲能如想君不欲時暫去其餘滿案堆¶
<pb:KR4d0048_SBCK_010-4b>¶
文書¶
　　　方庵又言堂後有屋正方謂之方庵同¶
　　　按釋名庵圜屋也¶
衆人庵盡圓君庵獨云方君雖樂其中無乃太¶
異常勸君刓其角使稱著月牀自然制度穩名¶
號亦可詳東西南北不足辨左右前後誰能防¶
願君見聽便如此䑕蝎四面人恐傷¶
　　　月嵓齋又言累石爲山上有一峯穿竅¶
　　　如月謂之月嵓齋(詩中子平/卽子瞻也)¶
<pb:KR4d0048_SBCK_010-5a>¶
月爲太隂精石亦月之類月常寄孕於石中事¶
理如此何足異天地始分判日月各一物旣名¶
物乃入形器安有形器不消沒况此日與月曉¶
夜東西走珠流璧轉無暫停豈與天地同長乆¶
其爲勞苦世其知惟是月有生死時旣然須常¶
換新者人但不見神所爲日須天上生月必地¶
中產君不見&KR0593;州朱陽縣之山谷間纔成未就¶
知何限石有不才者徃徃其卯&KR1409;靈媪棄置不¶
復惜任人取去爲珍玩佳者留之待天取藏滿¶
<pb:KR4d0048_SBCK_010-5b>¶
庫樓千萬許彥瞻愽物天下稱更無定不以予¶
之說爲寱語予恐世人不知嵩丘嵓洞中中有¶
八萬二千修月戸其人所食盡玉屑昔有王生¶
見之滿襆提斤斧應是當年靈鷲山直自天竺¶
飛落西湖前其上有石姙月月巳滿此人朅來¶
就彼剜剔歸上天所以此石拆疈不復合至今¶
神胞所附之處其痕圓抛擲道傍凢幾歲風刷¶
雨淋塵土穢子平一見初動心輦致東齊自摩¶
洗更選他山相擁列就中獨爾一峯最奇絶毎¶
<pb:KR4d0048_SBCK_010-6a>¶
至瑶魄流光下照時玉柱橫欹無少缺子平謂¶
我同所嗜萬里書之特相寄邀我爲詩我豈能¶
窓前累日臨空𥿄遥想嵓前寳穴通玉蟾從此¶
去無蹤請君爲我細書字側名爲月母峯¶
　　　寄貟文饒屯田¶
英英文饒江漢士何者天教䘮眸子用心專一¶
性轉明無所不知餘兩耳能爲樂府勝張籍暗¶
誦史書過杜顗弃官新自荆渚歸萬里逆風衝¶
峽水峩峩全家載巨艑坐臥吟詩滿千𥿄自言¶
<pb:KR4d0048_SBCK_010-6b>¶
從此生事足可了芋粟及麻枲數椽舊屋蔽風¶
雨一榻蕭然容隱几丘明國語浩如雲子夏門¶
人紛若蟻向人問口誇舌在道義文章吾豈巳¶
自知俗事無所觀便落雙晴君亦喜¶
　　　奉送少訥還青神¶
濕雲堆空洩淫雨日與三嵎氣相軋春陽沈伏¶
不得動萬木屈蘖草藏茁叢岡複嶺誰敢度旦¶
暮寒鷄呌泥滑少訥胡爲犯此苦特念我困來¶
省察延之累日對佳話如侍大饗聽控掲彦瞻¶
<pb:KR4d0048_SBCK_010-7a>¶
弟兄别巳乆使我心胸昏莫刮天將少訥愈我¶
病次第爲取蹊茅拔長編巨軸冩治亂筆墨揮¶
灑何撗猾詞章直如子長徤辯論不比仲連黠¶
我慙無琴類師曠鶴誤銜珠投二八酌泉煑蔬¶
共家饌敢用俗禮費烹殺少訥忽爾道其去歸¶
轅在途不可揠此懷作惡定數日憒憒巳覺漸¶
磨戞欲留少訥意無盡更爲逡廵柅西轄¶
　　　送無演歸成都¶
曾讀契嵩輔教編浮屠氏有不可忽後於京師¶
<pb:KR4d0048_SBCK_010-7b>¶
識懷璉彼上人者尤奇倔余嘗從容問其友璉¶
復爲余道居訥是三大士才過人所畜豈肯吾¶
儒屈文章汪洋道義富不止區區事其佛余思¶
此等更誰似蜀有人焉頗超越成都敏行字無¶
演所謂萬星中一月想嵩璉訥見須避不爾往¶
往𬒳呵咄通禪曉律兩無碍前㑹定預耆闍崛¶
群經列史固汗漫獨泛其深仍出沒外之所精¶
者書畫不問不語常若吃計其夏臘殊未㡬在¶
大衆中誠突兀余守陵陽至窮陋雨浸一春泥¶
<pb:KR4d0048_SBCK_010-8a>¶
汨汨英磎磽磝磴道嶮行客欷歔上崷崒無演¶
衝冐獨不顧來欵余門手持謁呼之使前見己¶
喜相㒵圓滿藏神骨(退之送澄觀詩有坐/睨神骨空潸然之句)清譚¶
坐乆愈飄灑頓遣塵襟落如拂新詩古文覽嘉¶
貺氣格俊徤凌霜鶻觀其衮衮出論議收歛便¶
可與簮笏試將邀之使從仕笑指此頂安更髪¶
日招與語自無厭何乃告去苦倉卒西城曉日¶
照高嶺倒搭乾陀入深樾師歸常宜見嘉祐此¶
老心中巳無物好音相與頻寄惠余在空山正¶
<pb:KR4d0048_SBCK_010-8b>¶
伊鬱¶
　　　閻君見示岷山賦因爲小詩謝之¶
大岷西南鎭嵓壑天下秀厥初造此者以作神¶
仙囿相如子雲沒李杜繼其後欲賦俱未敢於¶
詞怯輕構閻君通方士才力誰可闘驅聮入徤¶
筆萬狀無一漏駸駸語趫勁駿馬雜馳驟太華¶
楊巳拙天台孫亦謬示余讀數過驚聳肩縮脰¶
勉爲成短章聊酬君意厚¶
　　　閻生談黃庭¶
<pb:KR4d0048_SBCK_010-9a>¶
茫茫誦靈文誰爲抉乆瞽不能辨三一豈復更¶
知五方迷得眞指忽悟有奇覩自此日相親赤¶
龍交黒虎¶
　　　送范堯夫¶
遝遝走閭巷都人起中宵相擁候府門惟恐失¶
此朝盡言來送公車馬城北橋橋邊脂轄亭大¶
尹此相邀歌管盛宴集簮裾合群僚四座酒旣¶
行相顧魂巳銷亭前有楊柳秋風减長條折以¶
持贈公莫猒霜葉凋節物雖謂晩比春情更饒¶
<pb:KR4d0048_SBCK_010-9b>¶
逓起勸公飮雙呼金翠翹豈徒要公醉恐公遽¶
乘軺借問何爾爲重公若瓊瑶羙質未省變與¶
人存乆要旣莫不可留征衫遂飄飄鳴騶過昇¶
遷群甿閙如蜩感公來二年免我於無聊今公¶
舎我去何由借諸朝願君富且貴壽命等松喬¶
直似先令公巍巍佐唐堯涕涙逐公行不憚公¶
更遥公誠上下通和如奏笙簫所以得如此人¶
情不相遼嗟同繆與公一時赴弓招于今二十¶
年不見有所超前日荷君相與印埀之腰使歸¶
<pb:KR4d0048_SBCK_010-10a>¶
守山郡藏伏甘寂寥聞公將治行乃心日夜揺¶
恨不能送公俛首類酸痟徒爲送公詩有如草¶
蟲喓強勉冩之去憂來立危譙¶
　　　推官惠李庻子鄂州篆字¶
天下有奇篆陽氷書鄂州異獸呀五口狂咬掉¶
三頭磥砢玻瓈盌詰屈珊瑚鈎愧無希世寳何¶
以爲子酬¶
　　　和提刑度支王店鷄詩¶
王店有郵吏養鷄殊可笑昻然處高襟不肯以¶
<pb:KR4d0048_SBCK_010-10b>¶
時嘂官有宿此者西征待初曉鷄竟不一鳴問¶
吏吏巳告云此㝡荒絶左右悉蓬蓼狐狸占爲¶
宅恣橫不可道前此三四鷄一一遭其暴尋聲¶
卽知處盡獲爪牙禍自後始得此其若有人教¶
東方或未明群醜尚騰趠此鷄但鉗結直伺太¶
陽耀雖然謂失旦似得保身要官曰此何用不¶
然則宜糶不見不鳴鴈先死蓋自召天下巳明¶
白豈假更喧閙徒爾費稻梁曽莫知所報吏云¶
官言是且願勿嘲誚知是本在人此物何足校¶
<pb:KR4d0048_SBCK_010-11a>¶
　　　送李道士¶
先生若孤雲兩在隆山見清標痩彌聳秀骨老¶
愈徤高談吐深詣大句冩精錬忽起憶鵝池嵒¶
飛石泉濺¶
　　　送韓山人¶
昌黎山人抱藜杖三度訪我於三隅端然入座¶
更誰顧談辯衮衮如流珠靈丹嘗凝日月鼎至¶
寳自產乾坤爐要行撇起不可逐安得雙舄爲¶
飛鳬¶
<pb:KR4d0048_SBCK_010-11b>¶
¶
丹淵集卷十終¶
