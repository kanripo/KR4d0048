# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.938177
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0141-036丹淵集-卷第三十六.
<pb:KR4d0048_SBCK_036-1a>¶
陳眉公先生訂正丹淵集卷三十六¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　墓誌¶
　　　屯田郎中石君墓誌銘¶
嘉祐七年十一月二十一日朝奉郎守尚書郎¶
中知遼州軍州兼管內勸農事輕車都尉賜緋¶
<pb:KR4d0048_SBCK_036-1b>¶
魚袋借紫石公以疾卒於公舘其子蒼舒奉衛¶
輤車還長安&KR0114;㠯熈寧元年八月庚申塟于萬¶
年縣鳴犢鎭之某村蒼舒以同嘗遊於其父子¶
之間以疏麗公之高行凢六七致而不倦其辭¶
愈勤而愈哀將求同之文寘公之所藏同自視¶
孱呐何以盡公之休懿然豈忍不受其子之惓¶
惓勉爲次之公諱某字君瑜世居關中曾祖某¶
祖某生五代荒季之末耻食之粟潜遁自高父¶
某累封太常博士母李氏封清河縣君太博旣¶
<pb:KR4d0048_SBCK_036-2a>¶
生于國&KR0004;聞其父祖說前朝穢凟攘劫之亂謂¶
今有天子在汳除灑潔袚一布休治鋪張建置¶
文采爛蔚輦轂之下士民恬安於是遂擕家以¶
東公因生於京師占籍祥符縣公少舉進士繇¶
開封府荐景祐元年一中上第調孟州河隂縣¶
主簿縣踞汴渠之咽歲驅兵夫十萬餘厮折寘¶
滅堅菑揵以瀉其流絶滎波&KR0033;王城㑹長淮通¶
東南之漕給中都事務㝡嚴劇大農毎歲度諸¶
郡之榖峙於縣以禀其用所領內者非精徤有¶
<pb:KR4d0048_SBCK_036-2b>¶
智數則禍其囏而使令謾誣受賕矣公始任卽¶
當此衆未信其能評之他&KR0018;蟻入公制以術部¶
後先無相躐才鋒森然批斷翦翦無一粒宿于¶
外日日用此道𡍼謡誦之遂著名矣再授扶溝¶
縣主簿王畿之吏大抵尚因循好取譽民狃悍¶
猾務不&KR0033;以亂治亡所尊畏侮慢驕狠或時執¶
上官短長側睨若相角急則投銗筩撾登聞鼓¶
矣公至不能耐一切根排剷劀䋲以國律無所¶
借宥久之惡少相教敕避去曰是不如他人慎¶
<pb:KR4d0048_SBCK_036-3a>¶
無犯入卽&KR1366;汝肉矣一邑歛手翕息不敢議公¶
令嘗間語公謂寰內之治難以比諸外當少寛¶
取無事以去不爾忽失慮中其竒安可悔公曰¶
用法有內外之異非朝廷所以待天下之意也¶
愚職在奉𦔳惟知以狥公爲稱不知其餘矣事¶
在齟齬令輙入告公獨處之益辦內史鄭文肅¶
公聞而喜謂其僚曰石君新進乃能如此後日¶
有𫝑位何施而不宜優詞荐之改大理寺丞知¶
虹縣虹屬宿當江淮楚泗之㑹俗尙雜惡昧利¶
<pb:KR4d0048_SBCK_036-3b>¶
而嗜訟令始至先以事鈎之旣得乃緣其間巧¶
刻放橫肆㔾所欲以求縣如其意後窮訊暴其¶
情反詰之伏出卽飛不穩語攅嘷旅吠中外諠¶
誻往往爲立獄令不勝頋被謫若此者屢矣公¶
&KR0004;來謁守守視公少年易之撼以虹治留公假¶
州局公曰奉詔書不敢私自免試往臨之苟有¶
可以上關願府無見爽相庇頼事不枝柱政無¶
難爲矣守頷之曰然旣至嚴肅閉黙不露缺𡾟¶
釁衆莫測其端涯但密記姦桀䟽捕幾軰白府¶
<pb:KR4d0048_SBCK_036-4a>¶
逐他所自是一境平靜㠯善譽聞富人責租使¶
其奴歐逋者疻之公曰奴罪當然教之者主耳¶
并錄之主懼匿不出捕急其徒計賂人代焉至¶
廷下公曰是富人&KR0088;衣冠則爾其質乃賤隷袒¶
視之膚革皸&KR0484;果其家役僕也杖去&KR0033;得其主¶
而坐之自是疆宗大姓俯首躡地栗不敢鼓踵¶
謂神爲公矣亡命多聚居辟𨻶晝則人夜相結¶
爲盗推剽寇敓入舟撇大浪杳不得其所之廵¶
徼日㠯告求問莫𫉬民苦此公爲立法以閭里¶
<pb:KR4d0048_SBCK_036-4b>¶
編戸什伍相保信一敗並繫無貸悉感懼相伺¶
察訖公去無人遺一金至今長老道公卽歎息¶
矣遷殿中丞移綿州羅江縣蜀人柔良畏事索¶
摩撫公易虹治一用清簡未逾時縣事㔾告無¶
所設簿書凝然械杻積蠧廡下徒吏偃倨門宇¶
終日居甿不識追胥之擾盡力田事新黌舍聚¶
良子弟置師教之親爲講說義訓使循服其父¶
兄感泣入謝相與謀寫公之狀于浮屠示世世¶
無忘公成都士人盛甲天下其學術文章平日¶
<pb:KR4d0048_SBCK_036-5a>¶
常相高不肯下服文潞公鎭蜀當貢士先時考¶
官重其人人亦多豫以他事解不得巳爲之須¶
柬輯奥大深險之目以苦之幸入等少不毁巳¶
舊常若此潞公尤愼之歷計部吏舉無如公者¶
請公起公未行衆巳曰其人矣及取士名出日¶
皆人常所願其得之者下帖然無一語明年登¶
第十不遺一二聞者無不嘉其精工還朝以太¶
常博士通判許州尋改永興軍公雖佐者然獻¶
齒&KR0416;煦輭潜咨密啓府寔頼之有猾盗屢抵法¶
<pb:KR4d0048_SBCK_036-5b>¶
黥竄嶠外者數矣毎迯其家隱區落深密間出¶
用兇力爲人患人不敢正視孽久益劇後捕得¶
法當流海上獄入公建說安撫使誅之安撫使¶
怒瞪公曰通判欲使我撓法殺人耶公端色緩¶
起曰愚非敢以刺骨事公者但陛下用公鎭京¶
兆豈特區區若他郡吏守三尺事大小一委公¶
以便宜殺一巨姦安知不治公之民數十百乎¶
公在此渠敢衊公治奈何安撫使悟從公議明¶
日一府讙譟皆曰非貳車不宥惡盗蔓日以滋¶
<pb:KR4d0048_SBCK_036-6a>¶
矣改屯田員外郎大祫加都官員外郎遷職方¶
員外郎三白渠穿涇屬之渭延衺二百里漑田¶
無慮數千頃衣食億萬長安華原倚以爲命國¶
家爲設官專總其事毎秋稼罷鳩役釃闢及壤¶
通蕩無害一不如制壅閼潰壞乃不霑足民遂¶
竊决爭以死繇有司惰忽不厪力矣楊宣懿公¶
辟公知渠事公自谷口行視且曰涇流夲無窮¶
率嘗不能㠯饒者用之乖方也役作公督利夫¶
二萬築堰岸上植表䥴溝枝分股注舊歲一過¶
<pb:KR4d0048_SBCK_036-6b>¶
猶不給自公監乃二過有厭矣六縣之土蒙&KR0013;¶
灌沃禾&KR0112;登倍易民之訟以爲謳歌距今不衰¶
矣遷屯田郎中知慶成軍丁太夫人憂服除賜¶
緋衣銀魚知遼州遼鄙小所治當陿阸前人忽¶
之不事事吏頑惷民貧有欲訴者亡地益窘偪¶
公爲之籍記簿調賦役瘍濯而莩飼之宛轉旬¶
月成就人咸安之詔求舉堪清要吏梁丞相爲¶
大鹵嚴峭少合特取公應書進之宰相方將汲¶
用而公遂病至不起享年五十二嗚呼公少好¶
<pb:KR4d0048_SBCK_036-7a>¶
學博覽兼記其譔述有尺度名聲鏘然爲人器¶
宇儻蕩疎眉廣口望之魁崛偉人也喜大節善¶
論議於世務纎悉無不該䆒聽之灼灼皆可立¶
施用者與人欵曲接以恩意無一不相能故死¶
之日上下咸嗟悼之娶李氏封南陽縣君知書¶
史爲婦姑蹞歩以禮閨帷矩範鄰里矜法自公¶
死不復御文繡日蔬食誦佛書治家嚴嗃訓子¶
孫益不容自放男一人蒼舒雋慧修爽雜習可¶
喜攻詞章善草&KR0674;前爲高陵縣主簿諸公譽之¶
<pb:KR4d0048_SBCK_036-7b>¶
女一人適大理評事裴正民柔淑婉嬺克禀儀¶
法孫若于人公有文集凡十卷所以爲銘銘曰¶
　　石以嚳源　康叔有孫　靖伯之支¶
　　碏爲純臣　漢&KR0108;恂恂　萬石一門¶
　　昶魏守萊　東陵始遷　至愷過江¶
　　從官晉元　仲覽于唐　所秩亦尊¶
　　後頗班班　雖晦有人　公世關中¶
　　孝謹所蕃　起嘘其熒　將熖以燉¶
　　服采吏塗　爀然厥聞　宜積勠勤¶
<pb:KR4d0048_SBCK_036-8a>¶
　　𫝑乆且燔　群章交加　進天之閽¶
　　洊試于州　朱遼兩&KR1650;　治居窮嵓¶
　　胥甿樸渾　公爲輯齊　宜有畢完¶
　　求賢下書　外委要官　太原得公¶
　　亟喜以論　上將寘之　崇資顯班¶
　　厄乗其期　中壽以淪　人嗟謂天¶
　　孰云而神　公胡不留　德俾在民¶
　　昔旟東征　今柩西還　御羞之隣¶
　　鳴犢之原　山蟠水紆　問龜其言¶
<pb:KR4d0048_SBCK_036-8b>¶
　　此地吉良　可棲公魂　公其來安¶
　　以侈後昆¶
　　　屯田郞中閻君墓志銘¶
公諱某字某其先太原人五世祖某嘗爲唐安¶
郡從事因家焉曽祖某有異行鄉䣊稱慕陳文¶
忠公咸平中仗使節慰撫二蜀蒐獵幽隱表言¶
其高朝廷下粟帛褒寵之祖某安善固節不樂¶
仕進考某贈屯田郞中妣封旌德縣太君郞中¶
旣嗣累世令德之後薰濡染漬刻意於學酣𥊏¶
<pb:KR4d0048_SBCK_036-9a>¶
典冊顚倒熟爛尤喜左氏春秋㝡爲學者左右¶
采𫉬持去精義以下其他師淳化中順賊起郡¶
邑大擾郎中盡委去貲槖挈家所有書居二江¶
野外奥曲賊不能到處穴地藏之曰貨財吾不¶
屑此書如爲兵火蹂燼後求無有也事平出之¶
使子弟日夜講解誦習要之爲名儒故有如公¶
者子焉公天聖五年郡舉進士南宫𩔖其所程¶
文奏入高等覆試廷下唱第裁得同學究出身¶
公進撫陛楯辭不願就願復隷他日薦書意甚¶
<pb:KR4d0048_SBCK_036-9b>¶
切上使中貴人㠯温語諭之乃巳調佐永興軍¶
醴泉縣間益自勉造爲詞章遂鎻主簿㕔以起¶
於是中八年進士乙科授本軍推官論代丁旌¶
德憂外除&KR0024;涇州幕用舉者改著作佐郎知彭¶
州濛陽縣遷秘書丞太常博士監在京左廂店¶
宅務以郎中喪去職終制授屯田員外郎通判¶
定州今丞相昌&KR0058;韓公時爲經畧使判府事事¶
一切委公凢有可㠯古義裝潤表䟽使理趣較¶
明有條紀不難諭者非㠯公無誰爲之丞相視¶
<pb:KR4d0048_SBCK_036-10a>¶
公禮特厚轉都官員外郎賜五品服御史闕詔¶
近臣上有行誼者&KR0024;之今孫少傅抃爲中丞㠯¶
公名聞衆憚公端勁難揉遂執&KR0311;議以罷拜職¶
方員外郎知開封府縣縣治盡京城之半事目¶
苛冗復爲彊家巨宗佩貴挾姦侵撓紀律䥴折¶
下戸錮理專利以居於巳公至逾月皆懔懔自¶
約不敢引手探公緩急孱賤孤弱始得開蕩喑¶
噎吐爲和氣至今議者談治赤之最公先也㠯¶
屯田郎中知礠州礠人鈍縵少文公爲立學選¶
<pb:KR4d0048_SBCK_036-10b>¶
師㠯教育之躬自臨視較試藝術旌引能者厲¶
&KR0346;不逮故風尙藹然一變椎俗民旣禮讓事亦¶
休簡未幾移江南西路提㸃刑獄臨川郡丞南¶
昌從事皆大臣子弟倚藉𫝑力放肆貪暴前按¶
察者率皆頋忌遮護陽不省問公視事卽鈎治¶
之狀得聞上逐去由是列郡傾聳震惕食飮眠¶
𥧌不忘檢戒江南民雖嘗以訟自喜然有㠯詿¶
誤入法者前人諱惡之槩嘗以例移管他處公¶
閱籍指辨盡還之鄕𡊮州分宜縣具獄上兄弟¶
<pb:KR4d0048_SBCK_036-11a>¶
二人者斸家發柩取物敗其重意悉綴結增就¶
一與其弟本非矣弟癡騃庸懦㔾悉臣也公視¶
狀&KR0033;曰兄乃賊弟何預爲是必有以力轉其情¶
者屬有司謹驗卒如公言各㠯罪免群論稱嘆¶
謂公神明矣公行廬陵有婦人來自嶺南遣婢¶
持尺&KR0083;詣公傳言夫死無所附願得適人以圖¶
北歸望公閔肯書此貴人無疑納我公謂曰若¶
主何在令自來婢去公曰外有人矣是將有利¶
其財而爲之謀以我爲信者黙令捕之寔爲無¶
<pb:KR4d0048_SBCK_036-11b>¶
頼者誘給以覬其所齎裝公致之獄道此伏罪¶
而遣良校護送婦人歸京虔州民私貿鹽以自¶
業世世習抵冐雖毒懲痛斷然不肯少悔者朝¶
廷旣亦以厚格當所𫉬故捕吏務多得其狀名¶
至𠒋者取所賞往往鍜錬平罪以當其所酬公¶
下論切戒謂不可復者比㑹信豐令嘗繫此等¶
囚逮二百人公引前一二簡詰𫉬犯實者五之¶
二自是鹽獄遂省至今人謳歌之嘉祐六年八¶
月二十七日公權虔守事且出聚僚吏區決如¶
<pb:KR4d0048_SBCK_036-12a>¶
平時罷歸食疾作藥不及下以卒年六十五也¶
公方重端梗簡介靜嘿自讀書便好追訂古聖¶
賢所㠯立言示後世之意其爲文章浩蕩閎碩¶
騰高踔遠解理析義夷易明白西南士人宗師¶
之其講議世故開列政要原所以治亂之端與¶
夫所以致之之由如誦說可聽以紀性孝友事¶
親生死無少怠養亡弟諸孤恩意益厚如㔾子¶
善草隷得法然甚惜不妄寫以與人於世少合¶
凢取交於人必始卒用信無以寒熱易其守韓¶
<pb:KR4d0048_SBCK_036-12b>¶
丞相最爲知公方將薦用公而公&KR1096;亡矣鳴呼¶
其命也&KR0088;公先娶勾氏早世再娶李氏贈司空¶
&KR0002;拙之孫太子洗馬綽之女柔懿恭惠治內有¶
法封同安縣君先公而卒男三人曰高叟曰眞¶
叟並&KR0024;太廟齋郎曰孟&KR0369;舉進士皆&KR0013;慈訓敦¶
厲素業非所以隕墜公之所植者女一人嫁前¶
進士毛世勣以治平元年十一月某日塟於𣈆¶
原縣白馬鄕飛鳬里之先塋於其塟也韓丞相¶
㠯詩悼之眞叟以同嘗論文於公之左右來求¶
<pb:KR4d0048_SBCK_036-13a>¶
銘爲之銘曰¶
　　測古之深　蹈道之高　極其端涯¶
　　靜不以勞　偉然充中　仁磨義軋¶
　　孰司其關　久不使發　有地十州¶
　　旣嘗少施　曾不滂洋　大故呂隨¶
　　孰謂乎公　而&KR1096;及此　天其昌之¶
　　有書有子¶
丹淵集卷三十六終¶
<pb:KR4d0048_SBCK_036-13b>¶
