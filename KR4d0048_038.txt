# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:10.026090
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0141-038丹淵集-卷第三十八.
<pb:KR4d0048_SBCK_038-1a>¶
陳眉公先生訂正丹淵集卷三十八¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　墓誌¶
　　　試秘書省校書郎趙君墓誌銘¶
治平二年五月十三日龍圖閣&KR0033;學士吏部員¶
外郎知成都府天水趙公某之子新授將仕郎¶
<pb:KR4d0048_SBCK_038-1b>¶
試秘書省校書郎知杭州於潜縣事監西京粮¶
料院名屼字景山以疾卒于洛陽之官舎卜以¶
某年某月某日載其柩歸衢州葬於某縣某鄕¶
某里某原龍圖公一日召其部吏廣漢郡尉文¶
某語之曰余之子不幸蚤棄世余常觀其所爲¶
宜有以舒發流聞于後者今巳矣使其志不克¶
就嗚呼余識子且舊子可爲余誌其墓同被命¶
唯唯退自念同文字樸澁何足以綴緝於潜君¶
之美行告于無窮然辱龍圖公眷愛之重當勉¶
<pb:KR4d0048_SBCK_038-2a>¶
强無以辭乃按於潜君之叔著作佐郎楊之狀¶
云君之生風度竦秀寡言笑旣毀齒性益聰悟¶
誦書畫字無一日不加進龍圖公友愛羣弟多¶
&KR0157;之官毎退食卽便舎相與磨講道&KR0105;爲文章¶
而君常入諸父行謹謹就業未始略遨嬉不滿¶
其所程淳粹和厚無毫髮兒姪之過一家欣愛¶
之年十六舉進士不中歸自閉嘿愈&KR0108;厲增力¶
極取游太學事先生胡援授諸經鉤探擿抉造¶
詣深隱纂譔辭語精簡渾重援獨常稱之同舎¶
<pb:KR4d0048_SBCK_038-2b>¶
生三十人君最少動有儀法衆以君不敢燕惰¶
廢所事兩就天府貢禮部輙落龍圖公爲益州¶
路轉運使用祫享授君太廟齋郎嘉祐中鏁試¶
嘉慶院復得是時&KR0163;屋方議以策論取士天下¶
豪俊並挾藝京師無一人肯自以爲吾不如某¶
人而願下之者南宮主司皆禁林鉅公亦審愼¶
戒飭以待多士旣試文卷坌入悉高譚劇辦磊¶
磊可畏而柬次其可以應當世之所宜用者上¶
之以君當奏名第六於是都下烜然馳聲稱遂¶
<pb:KR4d0048_SBCK_038-3a>¶
遠聞龍圖公嚮在臺諫論事不少避權貴風威¶
逼人海內駭伏人至是得君名皆曰趙氏復有¶
此子矣中第御前調憲州司理參軍或謂曰君¶
盛年有令譽從宦邊藩榮途自此遠矣君曰雖¶
然吾安念此吾親之側無它兄弟以侍且旦暮¶
去左右豈所云樂耶因留不之官今皇帝改元¶
之二年春龍圖公自河北都轉運使移成都朝¶
廷以君爲縣令假局河南府且使視其家未治¶
事得疾藥不効寢革毋夫人在旁日夜憂泣無¶
<pb:KR4d0048_SBCK_038-3b>¶
所問計君徐起安坐怡顔色如平時曰死生固¶
有定期自昔人誰逃者願毋自苦恐耿耿祗以¶
累阿&KR2890;因索&KR0083;爲書將留訣成都裁數行復裂¶
之　此又重吾大人之傷也遂投筆以卒時年¶
三十一噫君之事其止此耶君旣爲名臣子早¶
以文行知於人死之日中外士大夫與其所徃¶
還及龍圖公嘗所臨之吏民無不嗟悼以泣且¶
疑夫天地&KR0017;神以禍福考善惡而施之者於君¶
殊未爲可諒矣君博學喜辯論雅善鼔琴平居¶
<pb:KR4d0048_SBCK_038-4a>¶
入静室爲雍容閑澹之音以揄揚其和易之性¶
聞之者皆泊然忘世慮擾其中好黃帝書曉診¶
法明藥品之所以能爲功與病之可治不治之¶
狀嘗被羸疾懼其親爲憂隂自療之至愈不以¶
告有文數十篇語氣浩蕩皆可與當時號能爲¶
詞章者較上下餘未就君之先本㑹稽人上有¶
官于衢州者因留不去今家焉曾祖諱某廬州¶
廬江縣尉善吟詩其語淸深險峭不&KR0011;近世作¶
者有集行人間人争誦之祖諱某廣州南海縣¶
<pb:KR4d0048_SBCK_038-4b>¶
主簿贈給事中君娶時氏生女子四人長十三¶
歲餘尚㓜男子一人名河北郎始三歲毋安定¶
郡君徐氏見君物故聞君語一悟遂自解不邑¶
邑銘曰¶
　　惟君之生　蹈慶之基　慿堅乗完¶
　　孰憚以危　爰初橫經　在勤弗嬉¶
　　道妙聖眞　取深其師　乃試天官¶
　　汪洋發詞　下動諸公　争收競持¶
　　籍名於高　盛譽四馳　&KR0023;第入銓¶
<pb:KR4d0048_SBCK_038-5a>¶
　　　犴獄是司　曰吾之親　有子止斯¶
　　　敢名宦游　去左右爲　遂留其旁¶
　　　氣下聲怡　餘力於行　學問愈滋¶
　　　帝用成都　疏恩淋漓　居君洛陽¶
　　　廩事以尸　乃進爾資　乃便爾私¶
　　　曾不乆焉　得疾莫醫　遂至奄然¶
　　　羣啼衆嘻　於嗟乎君　命曷若兹¶
　　　回&KR0105;之亡　君齒與差　何天於賢¶
　　　不假以耆　紛紜&KR0301;庸　夀或介眉¶
<pb:KR4d0048_SBCK_038-5b>¶
　　當在其嬰　百福承之　太末之墟¶
　　舊兆纍纍　君歸其丘　列祖是毗¶
　　山磨水淤　名豈卽衰　刻詞茫茫¶
　　以慰永思¶
　　　梓州處士張公墓誌¶
有篤行君子姓張氏名温其字希澤居梓州城¶
中六十五年治平改元正月日以疾終于家閭¶
巷田野之人凢見聞其所以爲人者皆涕泣相¶
弔曰天胡爲而遽奪若人之壽耶如是者累月¶
<pb:KR4d0048_SBCK_038-6a>¶
矣希澤少喜儒術經傳百家曲學小說無不盡¶
讀旣讀無不盡曉其大抵舉進士不中乃放肆¶
自得與世俗俛仰浩然若不可以法制收歛之¶
者性明悟內行孝謹知是身不足以爲巳有故¶
投之於自然之域而不以貧賤富貴累其心謂¶
捄人疾苦其惠利爲無涯故顓嚮醫藝而大究¶
其精巧父母死日夜膜拜西方聖人自閱十二¶
分敎者數過以圖報罔極至老無少倦赴人病¶
急雖風&KR0040;道途之阻未嘗輙以辭旣而不復計¶
<pb:KR4d0048_SBCK_038-6b>¶
校其所以爲謝死之日使人攀慕哀戚者以此¶
好飮酒至頽倒而語言不亂善談謔亹亹可聽¶
人多記去以娛其坐賔與人交終身常恐有毫¶
髮之缺而不得其歡心也人或非意侵之曾不¶
以恨至胷中遇之如平時其人乆亦自悔年未¶
三十喪其配遂終身不娶慶曆中余始自永㤗¶
來應舉是時郡中諸君未甚識余然槩以疏外¶
闢之希澤一見余於稠人遂引其友陳顒信臣¶
詣余於邸退相謂曰吾軰有子常患無良師友¶
<pb:KR4d0048_SBCK_038-7a>¶
以磨切之者今見其人矣於是二人者各遣其¶
子以從余遊待余二十年日日益㳟希澤初得¶
疾余持服里居遣人候之希澤報曰我無狀子¶
最爲知我者今病革不復見子願得子之文以¶
記我死死&KR0578;目矣旣死其子以某年某月某日¶
葬於某鄕某里余方在京師不得哭送輤車之¶
後又不得以文與俱薶於幽壌誠所恨矣歸而¶
其子擇交以其先人嘗見累於余也叙其理命¶
屢以抵余且曰陳臯希古先生旣巳誌先人之¶
<pb:KR4d0048_SBCK_038-7b>¶
墓矣其所以謂之表者非君也其誰爲之余乃¶
具次希澤之生平如此復系以辭而哀之云¶
　　禀完而弗駮又輔以學性其渾矣檢諸身¶
　　動不夫倫何疵咎之或履得於是陶然自¶
　　貴可以謂之君子天胡以壽&KR0140;彼厚而獨¶
　　嗇於此嗟乎希澤魂安所適兮一世云巳¶
　　　秘書丞陳君墓誌銘¶
君諱叔獻字元之蜀州新津人其上世由頴川¶
從僖宗入蜀因不歸籍此縣東北鳳皇岡有丘¶
<pb:KR4d0048_SBCK_038-8a>¶
墓十許世深林巨木蔚然有豪宗大姓氣象而¶
自五代巳降無仕者君生而聳慧始讀書一歷¶
目而遂貫於心不廢忘下筆走詞語駸駸不可¶
止遏其徒尊畏之中皇祐元年進士第爲萬州¶
司戸參軍居官如故習老黠吏不敢肆其巧忠¶
守缺轉運使以君攝其事乆之郡政大治人盡¶
服察舉得令移郴縣郴湖南小邑民吏雜擾牒¶
訴日日堆几案索裁決君始視事睨廷下忽取¶
一人者鉤詰之本䖍民也寓於此凢二十年受¶
<pb:KR4d0048_SBCK_038-8b>¶
賕出入鄕市搆兩訟以亂令治謂君新至故雜¶
稠人&KR0026;君聽㫁是否期中之得情如此具對聞¶
之安撫使流它郡自是惡少相語以君爲神不¶
知某用何術也獄辭遂省縣之粟移于衡徃反¶
數百里下戸不能獨去人有倍歛其酬爲輸之¶
者徃徃遁避不可求遂至再納此弊&KR0057;甚君擇¶
高貲附其&KR0033;與并幹之故賦入辦先諸縣里民¶
有各失一犢者踰年甲始&KR0023;於乙乙拒益堅詣¶
縣辨君俾引其㹀使視犢躍就其乳乃還甲争¶
<pb:KR4d0048_SBCK_038-9a>¶
遂定一邑嗟尚之馬氏僣竊多横賦毎丁歲有¶
常率幾百年仁宗朝有詔一切除之而郴道衡¶
永桂陽監不諭旨督歛尚急君建言轉運使悉¶
免忘慮數萬萬而方二三千里之民始得擲去¶
重壓而舒四體矣羣口邕邕頌君不休同年陳¶
啓期過縣聞之作詩與君有巨刃秋霜寒之句¶
及罷民遮道涕挽極謝乃得行入朝授著作佐¶
郎知綿州魏城縣遷秘書丞賜緋衣銀魚魏城¶
之政大抵不甚力而自占八邑之最歳滿以太¶
<pb:KR4d0048_SBCK_038-9b>¶
夫人年高乞便地復得巴西縣未赴因臥疾熈¶
寧元年七月某日遂卒于其家享年五十一君¶
素羸㾪平時常喘喘畏風蕭然骨立若不能朝¶
暮人也然臨事講利害决是非氣厲而語壯短¶
長見前不可屈蓋剛果內蓄以學術輔之而吐¶
理明白也性孝友事太夫人毎懼以巳疾爲憂¶
常强飯設精神以立左右問之答亡恙太夫人¶
乃喜姉二人貧且孀君指&KR0254;田二頃賙之終身¶
以及其甥又爲經營其家使其族之狠忿&KR0064;戾¶
<pb:KR4d0048_SBCK_038-10a>¶
者不敢犯與人交簡介若不相密而遇有所急¶
難冐鋒刃入湯火肯爲也死之日無誰不沾泣¶
初病革其弟叔達問所以欲爲君曰我何所言¶
但佩恨入地而不能泯滅者使老母不及封而¶
哭我矣雖然願得與可文納吾壙中乃幸也淚¶
數行下氣遂絕曾祖某祖某考某母唐氏年八¶
十君娶樂氏再娶周氏男一人君軫女一人適¶
太學進士勾龍&KR2568;孫女二人以某年某月日葬¶
於某鄕某原叔達以君之見屬其書遣介來道¶
<pb:KR4d0048_SBCK_038-10b>¶
君之語求銘其墓同乃君之同年進士與游甚¶
熟泣而銘之曰¶
　　奄奄其息兮嶄嶄其形人視之而不知其¶
　　中兮但常惜其不能以乆生然其論議之¶
　　高兮區處之明蓋受於所禀兮而發於所¶
　　行胡不錫以永年兮中道以傾伊神理之¶
　　茫昧兮善惡安足以講評嗚呼元之兮吾¶
　　何&KR0216;而此銘¶
　　　李公澤墓誌銘¶
<pb:KR4d0048_SBCK_038-11a>¶
君諱愼從字公澤曾祖諱某父諱某其先八世¶
祖諱遠本京兆府萬年縣人廣明中隨駕入匿¶
爲晉原令後遂不去家成都之温江今又遷爲¶
郫人至大父始不仕父贈太常少&KR0056;毋文氏其¶
縣君少&KR0056;有子五人盡使學進士敎導有法自¶
成童悉與它兒異至有未勝冠而能中其科等¶
者愼修愼交也愼微後亦取皇祐元年高第二¶
巳物故惟愼惟修今爲都官郞中君性精敏自¶
皆其氣骨巳岌然秀爽讀書不廢忘爲文辭皆¶
<pb:KR4d0048_SBCK_038-11b>¶
具曉大端不煩其師少&KR0056;厭世諸兄旣從宦弟¶
幼各未立君視家事缺然亡它羸以待供索乃¶
脫身治產設次第積居與時遂未幾號饒益督¶
其弟愼用日夜從于學不客墮游嘗語之曰爾¶
勿與我事凢婚嫁一主於我爾自動爾之所當¶
爲勿中休給遠資近上下究足無間言愼思亦¶
登皇祐五年進士先卒而君獨享優游之樂於¶
其里閭爲善人君子衆雖景慕之而不可以力¶
致第嗟咨信嚮而退自恨其不能如也君復和¶
<pb:KR4d0048_SBCK_038-12a>¶
裕堅正內外親友以至墟落鄰閧之人無不相¶
與驩遇其有所未善不屑正之無不改以謝凢¶
吉凶燕集未有一日忽在衆人之後客子游仕¶
至其邑有所求須先詣君君爲之推引裁處各¶
稱其所欲以去故其善譽寖聞于人人賢之蓋¶
用此也張少愚明勁辯博少所推借走海內識¶
人無限而毎謂君疆果通幹生於自然不假增¶
修而皆詣當處它不能及也少愚將有所欲爲¶
而尚&KR0057;豫者必更取君講解辨折然後乃定其¶
<pb:KR4d0048_SBCK_038-12b>¶
於治事明審能厭人意也如此君平時嘗謂人¶
云吾夀巳自知不能乆於世問之但笑不道其¶
所以能得自知之者故於易老莊釋之書必亹¶
亹再三研玩其極深之論而有意於其間者焉¶
某年某月忽得疾雖甚革而神意不亂治後事¶
&KR0057;委曲至某日遂不起享年若干君娶申氏生¶
五男曰某某娶王氏皆好學整飭不務敖盪人¶
皆曰公澤宜有後也三女長適何氏二許嫁某¶
等將以某年某月某日葬君於某鄕某原謂某¶
<pb:KR4d0048_SBCK_038-13a>¶
於君爲親且密知君最詳來求銘君之墓某泣¶
而爲之銘銘曰¶
　　於乎公澤之爲人也外雖夷易而中甚端¶
　　勁故其接乎物也以和而處乎事也以正¶
　　惜其名位有遺其才謀而鄕黨止述其誼¶
　　行胡爲善不得其酬兮卒閼之以所命甫¶
　　五十而遂沒兮夫何遘兹乎不幸推其無¶
　　所欿然兮有後之盛(何以知其然今曰元/昆之顯而諸嗣之今)¶
　　　卭州處士郭君墓誌銘¶
<pb:KR4d0048_SBCK_038-13b>¶
余少時與郭周田蟠叟同學西州交游甚熟知¶
其父處士者之爲人常愛之處士今旣死蟠叟¶
求余銘其墓處士諱某字某自言本汾陽忠武¶
之後子孫流落居蜀不知凢幾世占名于卭家¶
素饒財處士少任俠儻遏無畛域善格五意錢¶
之戲毎入市羣豪朋來從隨上下酣飮謳歌器¶
謼擊鞠㺯鷹犬罷卽入隱坊與其徒投五木争¶
繒綵金貝一擲不盧遂推去不顧藉時亦勝人¶
不貲爲寒士巧乞盡&KR0140;之不以爲巳物故義聲¶
<pb:KR4d0048_SBCK_038-14a>¶
錚然不&KR0200;&KR0200;治家事人語之處士曰爾焉知我¶
但我業此而所恃者我有子矣異日敎之使立¶
千萬人上令曉道義善文章者争來推高之視¶
此詎不若爾曹占田藏鏹之無涯哉我豈欲效¶
里閭庸人旦暮齪齪經營後時不使寒餓計耶¶
於是出蟠叟令力學蟠叟才冠便知名四方所¶
友皆當世才傑處士之高識自此愈遠聞處士¶
晚好讀書&KR0057;於班馬二史爲精深與人議論牽¶
引證據甚可聽治平三年四月十一日忽被病¶
<pb:KR4d0048_SBCK_038-14b>¶
遂不起年七十五其配文氏生蟠叟後一年亦¶
卒年若干治平四年十月一日蟠叟葬之于臨¶
卭縣思君鄕豐義里息頭山蟠叟蓬頭蠒足披¶
風露踐泥潦晝夜號哭&KR0018;土爲墳凡三年遠近¶
觀者日日來不絶歎喟嗟悼而去銘曰¶
　　人生常患巳之所欲樂爲而禮法從而攖¶
　　之攌然如囚曾不得恣肆而自嬉若處士¶
　　者少脫略而無羈敖盪一世而胷中不置¶
　　乎險夷以壽而返兮羣口爲之齎咨發其¶
<pb:KR4d0048_SBCK_038-15a>¶
　　慶以昌後兮其子宜之¶
　　　榮州楊處士墓誌銘¶
君諱某字某榮州榮德人其上世官族見紫微¶
石公楊休龍圖李公絢爲其考虞部郎中見素¶
妣崇德縣君袁氏之墓銘君少敏惠嘗授經於¶
唐安羅勉先生通博善講議辯者不能敵晚工¶
於詩旣乆且精意詞高新無所得其迹於父母¶
昆弟一盡其孝友崇德病累亟君再剔髀肉以¶
饌進悉愈郎中好接賔客兩蜀聞人無不至門¶
<pb:KR4d0048_SBCK_038-15b>¶
下君善治産致資以贍給其用多寡稱之楊氏¶
所以義聲滿天下實由君振之也間嘗語羣弟¶
曰家事不可以累大人予其主之爾曹第力學¶
予將資爾異時求有以昌大門戸者是後屢有¶
繇郡舉試禮部而若冲者遂中其第今巳入尚¶
書爲郎矣君性方亷重許諾視人有不&KR0011;輙耻¶
遇之如一善可喜則奬勵稱述亹亹不巳宗族¶
鄰里婚喪之用所不能足者君咸爲辦之賴遠¶
别業爲一郡之冠其林巒之秀澗谷之異圍擁¶
<pb:KR4d0048_SBCK_038-16a>¶
列立若設圖&KR0030;君於其間築室百楹裒輯古今¶
書史萬卷引內外良子弟數十人召耆儒之有¶
名業者敎之其子約果登皇祐五年進士授遂¶
州小溪縣主簿先君卒餘皆摐摐號稱佳士者¶
君以至和二年九月十五日以疾不起享年若¶
干娶王氏生男子五人綱約絪紀紘女子六人¶
壻普州進士汝某資州資陽縣尉袁某進士勾¶
某袁某張某著作佐郎知綿州魏城縣張某孫¶
男十人某曾孫某君以嘉祐五年二月二十五¶
<pb:KR4d0048_SBCK_038-16b>¶
日葬於崇德縣榮川鄕南坦莊錡以書并狀拜¶
道士李有慶來詣同山居始求銘君之墓同亦¶
與錡識故爲之銘銘曰¶
　　古語有之　天道難論　吾今於君¶
　　以爲知言　種善殖德　所穫未蕃¶
　　中夀亟亡　人聞而&KR0072;　何以慰君¶
　　有文諸孫¶
　　　綿州李處士墓誌銘¶
先生諱某字某綿州巴西縣人曾祖某仕孟昶¶
<pb:KR4d0048_SBCK_038-17a>¶
意其國不能以乆復位下無所信道遂解官以¶
去就閑居焉祖某善計策廣政末年兩川搶攘¶
郡邑多冦盗能用之以庇䕶族黨&KR0023;亡恙鄕人¶
以才豪名之父某博學有智思&KR0057;深於診劑人¶
遠近頼其術而不夭枉者無幾數然未嘗蘄之¶
來以賄爲謝者有問之曰吾求以此德遺後人¶
生先生遂使被儒服先生少通敏才辯傾給自¶
嚮師學專精講問一力不厭橫波絕浪大渉經¶
史時出其語以聳坐客雖其朋流率無不下之¶
<pb:KR4d0048_SBCK_038-17b>¶
者景祐初就進士舉試禮部旣不得歎曰吾不¶
能是矣吾有子宜其爲之於是歸敎其子及里¶
中良子弟晝夜相臨隨自不少懈不十年其子¶
文藝益精凢兩偕計吏一試大廷下遂中皇祐¶
五年第蜀人常謂先生意與物出入相應効乃¶
如此性孝友家饒財不自靳嗇養同產常使厚¶
於巳歸二甥於良家奩盝所與視巳子一槩獨¶
不異寳元蜀旱大饑朝廷遣貴臣撫諭發私峙¶
合程者&KR0140;赤牒先生曰民困蹙上憂之若此豈¶
<pb:KR4d0048_SBCK_038-18a>¶
幸之以徼身名時耶吾所蓄雖不能如其格&KR0216;¶
自閉以視元元捐瘠乎悉倒廩輸之官無德色¶
在位咸高之士有來綿者未授館悉先詣先生¶
所先生從之游無問風&KR0040;相驩至去皆滿意不¶
戚戚故其好事之聲聞四方也以此所居西偏¶
構月軒常&KR0046;几其中端静凝黙人不知其所以¶
爲時復論譔有書號百一者凢十卷大抵明古¶
意述世務自言此書百分廑有一能補於吾道¶
者乃名耳好吟詩逮千餘篇語近而意高皆不¶
<pb:KR4d0048_SBCK_038-18b>¶
徒爲之者治平四年十月十五日以疾卒于家¶
病已革尚能作詩以與其交親爲訣其日起索¶
冠帶坐求筆疏&KR0083;曰不爲不道不爲不正裁八¶
字氣漸短目&KR0578;筆落遂化去一城之人無誰何¶
皆奔走哭嘂相屬道上春秋六十有六矣娶文¶
氏生一男三女男&KR0105;伯爲秘書丞知卭州大邑¶
縣女適周氏范氏文氏周范二女先亡孫若于¶
人卜以某年某月日葬先生於某鄕某里祖塋¶
之東嗚呼同嘗憶去年六月自廣漢移守安嶽¶
<pb:KR4d0048_SBCK_038-19a>¶
道先生門下入拜先生於南堂先生與同語時¶
有不任被病恐不能乆留於世之說同解之先¶
生笑曰事當然者何足異矣别未百日而秘丞¶
君遣使以狀來且謂同曰&KR0105;伯惡逆深重而遽¶
喪所天先人臨終攬&KR0105;伯手屬之曰吾死當使¶
普州誌吾墓幸矣愼無忘&KR0105;伯敢持遺訓以累¶
君誠死罪同讀巳曰噫善人也今死矣其治命¶
尚能以予文爲求於予厚矣肯不爲之銘之歟¶
遂爲之銘銘曰¶
<pb:KR4d0048_SBCK_038-19b>¶
　　山蟠於離而水走乎乾之維中有墓兮蹲¶
　　而巍問焉居之者云誰成紀先生之所歸¶
　　先生之生兮爲鄕里之所師宜其遺光餘¶
　　耀兮愈華而不衰吾恐綿人世世之子孫¶
　　兮望者趨之而過者拜之刻載善行無愧¶
　　辭嗚呼先生安所虧¶
丹淵集卷三十八¶
<pb:KR4d0048_SBCK_038-20a>¶
