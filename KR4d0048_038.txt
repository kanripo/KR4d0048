# -*- mode: mandoku-view -*-
#+TITLE: 丹淵集
#+DATE: 2015-09-23 10:19:53
#+PROPERTY: JUAN 38


<md:KR4d0048_SBCK_038-1a>¶
<pb:KR4d0048_WYG_038-1a>
欽定四庫全書
　

丹淵集卷三十八¶　　　　　宋　文同　撰¶¶
　　墓誌¶
　　　試秘書省校書郎趙君墓誌銘¶
治平二年五月十三日龍圗閣直學士吏部員¶外郎知
成都府天水趙公某之子新授將仕郎<md:KR4d0048_SBCK_038-1b>¶試秘書省校書
郎知杭州於潜縣事監西京糧¶料院名屼字景山以疾
卒于洛陽之官舍卜以¶某年某月某日載其柩歸衢州
<pb:KR4d0048_WYG_038-1b>
葬於某縣某鄉¶某里某原龍圗公一日召其部吏廣漢
郡尉文¶某語之曰余之子不幸蚤棄世余常觀其所為¶
宜有以舒發流聞扵後者今已矣使其志不克¶就嗚呼
余識子且舊子可為余誌其墓同被命¶唯唯退自念同
文字樸澁何足以綴緝於潜君¶之美行告于無窮然辱
龍圗公眷愛之重當勉<md:KR4d0048_SBCK_038-2a>¶強無以辭乃按於潜君之叔著
作佐郎楊之狀¶云君之生風度竦秀寡言笑既毁齒性
益聰悟¶誦書畫字無一日不加進龍圗公友愛羣弟多
<pb:KR4d0048_WYG_038-2a>
攜之官每退食即便舍相與磨講道誼為文章¶而君常
入諸父行謹謹就業未始畧遨嬉不滿¶其所程淳粹和
厚無毫髮兒姪之過一家欣愛¶之年十六舉進士不中
歸自閉嘿愈奮厲増力¶極取㳺太學事先生胡瑗授諸
經鉤探擿抉造¶詣深隠纂譔辭語精簡渾重瑗獨常稱
之同舍<md:KR4d0048_SBCK_038-2b>¶生三十人君最少動有儀法衆以君不敢燕惰¶
廢所事兩就天府貢禮部輒落龍圗公為益州¶路轉運
使用祫享授君太廟齋郎嘉祐中鏁試¶嘉慶院復得是
<pb:KR4d0048_WYG_038-2b>
時場屋方議以策論取士天下¶豪俊並挾藝京師無一
人肯自以為吾不如某¶人而願下之者南宫主司皆禁
林鉅公亦審慎¶戒飭以待多士既試文卷坌入悉高譚
劇辨磊¶磊可畏而柬次其可以應當世之所宜用者上¶
之以君當奏名第六扵是都下烜然馳聲稱遂<md:KR4d0048_SBCK_038-3a>¶逺聞龍
圗公嚮在臺諫論事不少避權貴風威¶逼人海内駭伏
人至是得君名皆曰趙氏復有¶此子矣中第御前調憲
州司理参軍或謂曰君¶盛年有令譽從宦邉藩榮途自
<pb:KR4d0048_WYG_038-3a>
此逺矣君曰雖¶然吾安念此吾親之側無他兄弟以恃
且旦暮¶去左右豈所云樂耶因留不之官今皇帝改元¶
之二年春龍圗公自河北都轉運使移成都朝¶廷以君
為縣令假局河南府且使視其家未治¶事得疾藥不效
寖革母夫人在旁日夜憂泣無<md:KR4d0048_SBCK_038-3b>¶所問計君徐起安坐怡
顔色如平時曰死生固¶有定期自昔人誰逃者願母自
苦恐耿耿祗以¶累阿&KR0034;因索紙為書將留訣成都裁數
行復裂¶之曰此又重吾大人之傷也遂投筆以卒時年
<pb:KR4d0048_WYG_038-3b>
三十一噫君之事其止此耶君既為名臣子早¶以文行
知扵人死之日中外士大夫與其所往¶還及龍圗公嘗
所臨之吏民無不嗟悼以泣且¶疑夫天地鬼神以禍福
考善惡而施之者於君¶殊未為可諒矣君博學喜辨論
雅善鼓琴平居<md:KR4d0048_SBCK_038-4a>¶入静室為雍容閒澹之音以揄揚其和
易之性¶聞之者皆泊然㤀世慮擾其中好黄帝書曉診¶
法明藥品之所以能為功與病之可治不治之¶狀嘗被
羸疾懼其親為憂隂自療之至愈不以¶告有文數十篇
<pb:KR4d0048_WYG_038-4a>
語氣浩蕩皆可與當時號能為¶詞章者較上下餘未就
君之先本㑹稽人上有¶官於衢州者因留不去今家焉
曾祖諱某廬州¶廬江縣尉善吟詩其語清深險峭不類
近世作¶者有集行人間人争誦之祖諱某廣州南海縣<md:KR4d0048_SBCK_038-4b>¶主簿贈給事中君娶時氏生女子四人長十三¶嵗餘尚
幼男子一人名河北郎始三嵗母安定¶郡君徐氏見君
物故聞君語一悟遂自解不邑¶邑銘曰¶惟君之生蹈慶
之基憑堅乗完¶孰憚以危爰初横經在勤弗嬉¶道妙聖
<pb:KR4d0048_WYG_038-4b>
真取深其師乃試天官¶汪洋發詞下動諸公争收競持¶
籍名於髙盛譽四馳獲第入銓<md:KR4d0048_SBCK_038-5a>¶犴獄是司曰吾之親有
子止斯¶敢名宦㳺去左右為遂留其旁¶氣下聲怡餘力
扵行學問愈滋¶帝用成都疏恩淋漓居君洛陽¶廪事以
尸乃進爾資乃便爾私¶曾不久焉得疾莫醫遂至奄然¶
羣啼衆嬉於嗟乎君命曷若兹¶回誼之亡君齒與差何
天扵賢¶不假以耆紛紜妄庸夀或介眉<md:KR4d0048_SBCK_038-5b>¶當其在嬰百福
承之太末之&KR0469;¶舊兆纍纍君歸其丘列祖是毗¶山磨水
<pb:KR4d0048_WYG_038-5a>
淤名豈即衰刻詞茫茫¶以慰永思¶
　　　梓州處士張公墓誌¶銘
有篤行君子姓張氏名溫其字希澤居梓州城¶中六十
五年治平改元正月日以疾終于家閭¶巷田野之人凡
見聞其所以為人者皆涕泣相¶弔曰天胡為而遽奪若
人之夀耶如是者累月<md:KR4d0048_SBCK_038-6a>¶矣希澤少喜儒術經傳百家曲
學小說無不盡¶讀既讀無不盡曉其大抵舉進士不中
乃放肆¶自得與世俗俯仰浩然若不可以法制收歛之
<pb:KR4d0048_WYG_038-5b>
者性明悟内行孝謹知是身不足以為巳有故¶投之於
自然之域而不以貧賤富貴累其心謂¶捄人疾苦其惠
利為無涯故顓嚮醫藝而大究¶其精巧父母死日夜膜
拜西方聖人自閱十二¶分教者數過以圗報㒺極至老
無少倦赴人病¶急雖風雨道途之阻未嘗輒以辭既而
不復計<md:KR4d0048_SBCK_038-6b>¶校其所以為謝死之日使人攀慕哀戚者以此¶
好飲酒至頽倒而語言不亂善談謔亹亹可聽¶人多記
去以娛其坐賔與人交終身常恐有毫¶髮之缺而不得
<pb:KR4d0048_WYG_038-6a>
其歡心也人或非意侵之曾不¶以恨至胷中遇之如平
時其人久亦自悔年未¶三十䘮其配遂終身不娶慶厯
中余始自水㤗¶來應舉是時郡中諸君未甚識余然槩
以疏外¶闢之希澤一見余於稠人遂引其友陳顒信臣¶
詣余於邸退相謂曰吾輩有子常患無良師友<md:KR4d0048_SBCK_038-7a>¶以磨切
之者今見其人矣於是二人者各遣其¶子以從余逰待
余二十年日日益恭希澤初得¶疾余持服里居遣人候
之希澤報曰我無狀子¶最為知我者今病革不復見子
<pb:KR4d0048_WYG_038-6b>
願得子之文以¶記我死死瞑目矣既死其子以某年某
月某日¶塟於某鄉某里余方在京師不得哭送輤車之¶
後又不得以文與俱薶扵幽壤誠所恨矣歸而¶其子擇
交以其先人嘗見累於余也叙其理命¶屢以抵余且曰
陳臯希古先生既已誌先人之<md:KR4d0048_SBCK_038-7b>¶墓矣其所以為之表者
非君也其誰為之余乃¶具次希澤之生平如此復系以
辭而哀之云¶禀完而弗駮又輔以學性其渾矣檢諸身¶
動不失倫何疵咎之或履得於是陶然自¶貴可以謂之
<pb:KR4d0048_WYG_038-7a>
君子天胡以夀畀彼厚而獨¶嗇於此嗟乎希澤魂安所
適兮一世云已¶
　　　秘書丞陳君墓誌銘¶
君諱叔獻字元之蜀州新津人其上丗由潁川¶從僖宗
入蜀因不歸籍此縣東北鳯皇岡有丘<md:KR4d0048_SBCK_038-8a>¶墓十許世深林
巨木蔚然有豪宗大姓氣象而¶自五代已降無仕者君
生而聳慧始讀書一厯¶目而遂貫扵心不廢㤀下筆走
詞語駸駸不可¶止遏其徒尊畏之中皇祐元年進士第
<pb:KR4d0048_WYG_038-7b>
為萬州¶司户参軍居官如故習老黠吏不敢肆其巧忠¶
守缺轉運使以君攝其事久之郡政大治人盡¶服察舉
得令移郴縣郴湖南小邑民吏雜擾牒¶訴日日堆几案
索裁决君始視事睨廷下忽取¶一人者鉤詰之本䖍民
也寓扵此凡二十年受<md:KR4d0048_SBCK_038-8b>¶賕出入鄉市搆兩訟以亂令治
謂君新至故雜¶稠人觀君聽斷是否期中之得情如此
具對聞¶之安撫使流他郡自是惡少相語以君為神不¶
知其用何術也獄辭遂省縣之粟移扵衡往反¶數百里
<pb:KR4d0048_WYG_038-8a>
下户不能獨去人有倍歛其酬為輸之¶者往往遁避不
可求遂至再納此弊尤甚君擇¶高貲附其直與并幹之
故賦入辦先諸縣里民¶有各失一犢者踰年甲始獲於
乙乙拒益堅詣¶縣辨君俾引其㹀使視犢躍就其乳乃
還甲争<md:KR4d0048_SBCK_038-9a>¶遂定一邑嗟尚之馬氏&KR0343;竊多橫賦每丁嵗有¶
常率幾百年仁宗朝有詔一切除之而郴道衡¶永桂陽
監不諭㫖督歛尚急君建言轉運使悉¶免㤀慮數萬萬
而方二三千里之民始得擲去¶重壓而舒四體矣羣口
<pb:KR4d0048_WYG_038-8b>
邕邕頌君不休同年陳¶啟期過縣聞之作詩與君有巨
刃秋霜寒之句¶及罷民遮道涕挽極謝乃得行入朝授
著作佐¶郎知綿州魏城縣遷秘書丞賜緋衣銀魚魏城¶
之政大抵不甚力而自占八邑之最嵗滿以太<md:KR4d0048_SBCK_038-9b>¶夫人年
髙乞便地復得巴西縣未赴因卧疾熙¶寜元年七月某
日遂卒於其家享年五十一君¶素羸㾪平時常喘喘畏
風蕭然骨立若不能朝¶暮人也然臨事講利害决是非
氣厲而語壯短¶長見前不可屈蓋剛果内蓄以學術輔
<pb:KR4d0048_WYG_038-9a>
之而吐¶理明白也性孝友事太夫人每懼以已疾為憂¶
常強飯設精神以立左右問之答亡恙太夫人¶乃喜姊
二人貧且孀君指腴田二頃賙之終身¶以及其甥又為
經營其家使其族之狠忿暴戾<md:KR4d0048_SBCK_038-10a>¶者不敢犯與人交簡介
若不相宻而遇有所急¶難冒鋒刃入湯火肯為也死之
日無誰不沾泣¶初病革其弟叔達問所以欲為君曰我
何所言¶但佩恨入地而不能冺滅者使老母不及封而¶
哭我矣雖然願得與可文納吾壙中乃幸也淚¶數行下
<pb:KR4d0048_WYG_038-9b>
氣遂絶曽祖某祖某考某母唐氏年八¶十君娶樂氏再
娶周氏男一人君軫女一人適¶太學進士勾龍&KR2568;孫女
二人以某年某月日葬¶扵某鄉某原叔達以君之見屬
具書遣介來道<md:KR4d0048_SBCK_038-10b>¶君之語求銘其墓同乃君之同年進士
與㳺甚¶熟泣而銘之曰¶奄奄其息兮嶄嶄其形人視之
而不知其¶中兮但常惜其不能以久生然其論議之¶髙
兮區處之明蓋受於所禀兮而發扵所¶行胡不錫以永
年兮中道以傾伊神理之¶茫昧兮善惡安足以講評嗚
<pb:KR4d0048_WYG_038-10a>
呼元之兮吾¶何忍而此銘¶
　　　李公澤墓誌銘<md:KR4d0048_SBCK_038-11a>¶君諱慎從字公澤曽祖諱某父諱某其先八世¶祖諱逺
本京兆府萬年縣人廣明中隨駕入蜀¶為晉原令後遂
不去家成都之温江今又遷為¶郫人至大父始不仕父
贈太常少卿母文氏某¶縣君少卿有子五人盡使學進
士教導有法自¶成童悉與他兒異至有未勝冠而能中
其科等¶者慎修慎交也慎㣲後亦取皇祐元年高第二
<pb:KR4d0048_WYG_038-10b>
已物故惟慎修今為都官郎中君性精敏自¶少其氣骨
已岌然秀爽讀書不廢㤀為文辭皆<md:KR4d0048_SBCK_038-11b>¶具曉大端不煩其
師少卿厭世諸兄既從宦弟¶幼各未立君視家事缺然
亡他贏以待供索乃¶脫身治産設次第積居與時遂未
幾號饒益督¶其弟慎用日夜從於學不容墮㳺嘗語之
曰爾¶勿與我事凡婚嫁一主於我爾自勤爾之所當¶為
勿中休給逺資近上下䆒足無間言慎思亦¶登皇祐五
年進士先卒而君獨享優㳺之樂扵¶其里閭為善人君
<pb:KR4d0048_WYG_038-11a>
子衆雖景慕之而不可以力¶致苐嗟咨信嚮而退自恨
其不能如也君復和<md:KR4d0048_SBCK_038-12a>¶裕堅正内外親友以至&KR0469;落鄰閧
之人無不相¶與驩遇其有所未善不屑正之無不改以
謝凡¶吉凶燕集未有一日忽在衆人之後客子㳺仕¶至
其邑有所求須先詣君君為之推引裁處各¶稱其所欲
以去故其善譽寖聞於人人賢之盖¶用此也張少愚明
勁辯博少所推借走海内識¶人無限而每謂君彊果通
幹生於自然不假増¶修而皆詣當處他不能及也少愚
<pb:KR4d0048_WYG_038-11b>
將有所欲為¶而尚猶豫者必更取君講解辨析然後乃
定其<md:KR4d0048_SBCK_038-12b>¶扵治事明審能厭人意也如此君平時嘗謂人¶云
吾夀已自知不能久於世問之但笑不道其¶所以能得
自知之者故於易老莊釋之書必亹¶亹再三研玩其極
深之論而有意於其間者焉¶某年某月忽得疾雖甚革
而神意不亂治後事¶尤委曲至某日遂不起享年若干
君娶申氏繼娶王氏生¶五男曰某某皆好學整飭不務敖
盪人¶皆曰公澤宜有後也三女長適何氏二許嫁某¶等
<pb:KR4d0048_WYG_038-12a>
將以某年某月某日葬君於某鄉某原謂某<md:KR4d0048_SBCK_038-13a>¶於君為親
且宻知君最詳來求銘君之墓某泣¶而為之銘銘曰¶於
乎公澤之為人也外雖夷易而中甚端¶勁故其接乎物
也以和而處乎事也以正¶惜其名位有遺其才謀而鄉
黨止述其誼¶行胡為善不得其酬兮卒閼之以所命甫¶
五十而遂沒兮夫何遘兹乎不幸推其無¶所欿然兮有
後之盛何以知其然兮曰元昆之顯而諸嗣之令¶
　　　卭州處士郭君墓誌銘<md:KR4d0048_SBCK_038-13b>¶
<pb:KR4d0048_WYG_038-12b>
余少時與郭周田蟠叟同學西州交㳺甚熟知¶其父處
士者之為人常愛之處士今既死蟠叟¶求余銘其墓處
士諱某字某自言本汾陽忠武¶之後子孫流落居蜀不
知凡幾世占民於卭家¶素饒財處士少任俠倜儻無畛
域善格五意錢¶之戲每入市羣豪朋來從隨上下酣飲
謳歌嘂¶謼擊鞠弄鷹犬罷即入隐坊與其徒投五木争¶
繒綵金貝一擲不盧遂推去不顧藉時亦勝人¶不貲為
寒士丐乞盡畀之不以為已物故義聲<md:KR4d0048_SBCK_038-14a>¶錚然不瑣瑣治
<pb:KR4d0048_WYG_038-13a>
家事人語之處士曰爾焉知我¶但我業此而所恃者我
有子矣異日教之使立¶千萬人上令曉道義善文章者
争來推髙之視¶此詎不若爾曹占田藏鏹之無涯哉我
豈欲效¶里閭庸人旦暮齪齪經營後時不使寒餓計耶¶
於是出蟠叟令力學蟠叟才冠便知名四方所¶友皆當
世才傑處士之高識自此愈逺聞處士¶晩好讀書尤扵
班馬二史為精深與人議論牽¶引證據甚可聽治平三
年四月十一日忽被病<md:KR4d0048_SBCK_038-14b>¶遂不起年七十五其配文氏生
<pb:KR4d0048_WYG_038-13b>
蟠叟後一年亦¶卒年若干治平四年十月一日蟠叟葬
之扵臨¶卭縣思君鄉豐義里息頭山蟠叟蓬頭蠒足披¶
風露踐泥潦晝夜號哭負土為墳凡三年逺近¶觀者日
日來不絶歎喟嗟悼而去銘曰¶人生常患已之所欲樂
為而禮法從而攖¶之束縛如囚曽不得恣肆而自嬉若
處士¶者少脫畧而無羈敖盪一世而胷中不置¶乎險夷
以夀而返兮羣口為之齎咨發其<md:KR4d0048_SBCK_038-15a>¶慶以昌後兮其子宜
之
<pb:KR4d0048_WYG_038-14a>
　　　榮州楊處士墓誌銘¶
君諱某字某榮州榮徳人其上世官族見紫㣲¶石公楊
休龍圗李公絢為其考虞部郎中見素¶妣崇徳縣君袁
氏之墓銘君少敏慧嘗授經於¶唐安羅勉先生通博善
講議辨者不能敵晩工¶扵詩既久且精意詞髙新無所
得其迹於父母¶昆弟一盡其孝友崇徳病累亟君再剔
髀肉以¶饌進悉愈郎中好接賔客兩蜀聞人無不至門<md:KR4d0048_SBCK_038-15b>¶下君善治産致資以贍給其用多寡稱之楊氏¶所以義
<pb:KR4d0048_WYG_038-14b>
聲滿天下實由君振之也間嘗語羣弟¶曰家事不可以
累大人予其主之爾曹苐力學¶予將資爾異時求有以
昌大門户者是後屢有¶繇郡舉試禮部而若冲者遂中
其第今已入尚¶書為郎矣君性方亷重許諾視人有不
類輒恥¶遇之如一善可喜則奨勵稱述亹亹不已宗族¶
鄰里婚䘮之用所不能足者君咸為辦之頼逺¶别業為
一郡之冠其林巒之秀澗谷之異圍擁<md:KR4d0048_SBCK_038-16a>¶列位若設圗畫
君扵其間築室百楹裒輯古今¶書史萬卷引内外良子
<pb:KR4d0048_WYG_038-15a>
弟數十人召耆儒之有¶名業者教之其子約果登皇祐
五年進士授遂¶州小溪縣主簿先君卒餘皆摐摐號稱
佳士者¶君以至和二年九月十五日以疾不起享年若¶
干娶王氏生男子五人綱約絪紀紘女子六人¶壻普州
進士汝某資州資陽縣尉袁某進士勾¶某袁某張某著
作佐郎知綿州魏城縣張某孫¶男十人某曽孫某君以
嘉祐五年二月二十五<md:KR4d0048_SBCK_038-16b>¶日葬於崇徳縣榮川鄉南坦莊
錡以書并狀拜¶道士李有慶來詣同山居始求銘君之
<pb:KR4d0048_WYG_038-15b>
墓同亦¶與錡識故為之銘銘曰¶古語有之天道難論吾
今於君¶以為知言種善殖徳所穫未蕃¶中夀亟亡人聞
而寃何以慰君¶有文諸孫¶
　　　綿州李處士墓誌銘¶
先生諱某字某綿州巴西縣人曽祖某仕孟昶<md:KR4d0048_SBCK_038-17a>¶意其國
不能以久復位下無所信道遂解官以¶去就閒居焉祖
某善計策廣政末年兩川搶攘¶郡邑多寇盜能用之以
庇護族黨獲亡恙鄉人¶以才豪名之父某博學有智思
<pb:KR4d0048_WYG_038-16a>
尤深於診劑人¶逺近頼其術而不夭枉者無㡬數然未
嘗蘄之¶來以賄為謝者有問之曰吾求以此徳遺後人¶
生先生遂使被儒服先生少通敏才辯傾給自¶嚮師學
專精講問一力不厭橫波絶浪大涉經¶史時出其語以
聳坐客雖其朋流率無不下之<md:KR4d0048_SBCK_038-17b>¶者景祐初就進士舉試
禮部既不得歎曰吾不¶能是矣吾有子宜其為之扵是
歸教其子及里¶中良子弟晝夜相臨隨自不少懈不十
年其子¶文藝益精凡兩偕計吏一試大廷下遂中皇祐
<pb:KR4d0048_WYG_038-16b>
五年第蜀人常謂先生意與物出入相應効乃¶如此性
孝友家饒財不自靳嗇養同産常使厚¶於已歸二甥扵
良家奩盝所與視已子一㮣獨¶不異寳元蜀旱大饑朝
廷遣貴臣撫諭發私峙¶合程者畀赤牒先生曰民困蹙
上憂之若此豈<md:KR4d0048_SBCK_038-18a>¶幸之以儌身名時耶吾所蓄雖不能如
其格忍¶自閉以視元元捐瘠乎悉倒廪輸之官無徳色¶
在位咸髙之士有來綿者未授館悉先詣先生¶所先生
從之㳺無間風雨相驩至去皆滿意不¶戚戚故其好事
<pb:KR4d0048_WYG_038-17a>
之聲聞四方也以此所居西偏¶構月軒常隐几其中端
静凝黙人不知其所以¶為時復論譔有書號百一者凡
十卷大抵明古¶意述世務自言此書百分厪有一能補
於吾道¶者乃名耳好吟詩逮千餘篇語近而意高皆不<md:KR4d0048_SBCK_038-18b>¶徒為之者治平四年十月十五日以疾卒扵家¶病已革
尚能作詩以與其交親為訣其日起索¶冠帯坐求筆疏
紙曰不為不道不為不正裁八¶字氣漸短目瞑筆落遂
化去一城之人無誰何¶皆奔走哭嘂相屬道上春秋六
<pb:KR4d0048_WYG_038-17b>
十有六矣娶文¶氏生一男三女男誼伯為秘書丞知卭
州大邑¶縣女適周氏范氏文氏周范二女先亡孫若干¶
人卜以某年某月日葬先生於某鄉某里祖塋¶之東嗚
呼同嘗憶去年六月自廣漢移守安嶽<md:KR4d0048_SBCK_038-19a>¶道先生門下入
拜先生於南堂先生與同語時¶有不任被病恐不能久
留於世之說同解之先¶生笑曰事當然者何足異矣别
未百日而秘丞¶君遣使以狀來且謂同曰誼伯惡逆深
重而遽¶䘮所天先人臨終攬誼伯手屬之曰吾死當使
<pb:KR4d0048_WYG_038-18a>
普州誌吾墓幸矣慎無㤀誼伯敢持遺訓以累¶君誠死
罪同讀已曰噫善人也今死矣其治命¶尚能以予文為
求於予厚矣肯不為之銘之歟¶遂為之銘銘曰<md:KR4d0048_SBCK_038-19b>¶山蟠於
離而水走乎乾之維中有墓兮蹲¶而巍問焉居之者云誰
成紀先生之所歸¶先生之生兮為鄉里之所師宜其遺
光餘¶耀兮愈華而不衰吾恐綿人世世之子孫¶兮望者
趨之而過者拜之刻載善行無愧¶辭嗚呼先生安所虧¶
　
<pb:KR4d0048_WYG_038-18b>
　
　
　
　
　
　
　
　丹淵集卷三十八
