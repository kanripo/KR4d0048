# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.332483
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0141-022丹淵集-卷第二十二.
<pb:KR4d0048_SBCK_022-1a>¶
陳眉公先生訂正丹淵集卷二十二¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　記¶
　　　成都府玉局觀新建五符幢記¶
事有絓于荒忽茫昧之中繇曠古及下世無俗¶
書以傳凡智解狹&KR1071;不能究度至詆忌蔽人令¶
<pb:KR4d0048_SBCK_022-1b>¶
弗通思慮所該外物語者率謂狂矞罔誕非經¶
見乃用擯笑不講錄是皆蒙塞自淺豈寥然壹¶
盡大方之理者歟其有導神幾宣靈謀混淪焉¶
行于亡形以鎭養乎元元使怪厲不作消祓摧¶
殄不得横悍以肆其姦是術也凡王侯保土社¶
芘羣品當知嚮服而尊高之渠可嫚忽耶其所¶
謂蓋太上洞眞靈寳五老赤書云按元始至眞¶
肇探於太樸之先凝神火庭尋詳曲折煥譯妙¶
勢爲天奥寳告瑞發應秀映靈都神杖封固長¶
<pb:KR4d0048_SBCK_022-2a>¶
依跬息大道君玉帝諸眞懇請恭受反復難遴¶
傾倒切至始賜矜諭敇詣紫微居齋九旬後肯¶
付𢌿然猶戒禁勿得布下是天所貴重若此不¶
記從何刼運漏墜人世有聖研極鐫胎剖魄識¶
其倪緒取安諸隅廣㝢泰寧傳云東京完水壽¶
時正一道陵患魖魅恣雜闢人&KR0017;使異行植幢¶
㟭山誓刻嚴毒自是判然幽明不殽至黄唐文¶
缺重瑑置昭慶道祠歲乆巋然頗剝爛幾泐無¶
所考宋五世天子英文明睿陞用賢畯命侍臣¶
<pb:KR4d0048_SBCK_022-2b>¶
趙公抃鎭蜀公致治未朞民物宜順暘&KR0243;孔時¶
川隰生楙𧖟饒穀登體腹温飫薔訛勃疫淪伏¶
不起冦兵弭消寂無纖譁頌公平循聲辭邕邕¶
公固以爲未然復訪悠遠安保方域俾無虞戾¶
之深計顯効休功件巳設施事可託神亦圖崇¶
修原掾陳汝玉學廣知博古公具前躬摹秘符¶
解鈲論辯公得且喜告下趣輯廼相玉局衍基¶
潔爲靈&KR0163;築垣繕宫就完種勝初伐石西山&KR1208;¶
地深窅材洪執鉅輓致殊力工徒愁嗟求策迷¶
<pb:KR4d0048_SBCK_022-3a>¶
所一昔暴洚涌發漂䃂下磵出道平夷遂可筏¶
行旣至正晝矞雲叢飛滃然下覆天光明麗景¶
氣晏恱晻藹高眞䬃若來况都人觀繞驚歎喜¶
蹈回頸望公祝若父母云護我等亭育撫燾心¶
精神虔祥報昭露明日授匠矩尺礱爲觚榦恭¶
肖神𦘕鑱勒其上科禁周具供所祈納大坤之¶
維永永蒙祐噫大霄妙章上靈秘篆何此羣兆¶
幸焉覯覿常爲投依以挹厥休千萬億年公惠¶
無冺一日公戒部吏文同使紀其事同謹再拜¶
<pb:KR4d0048_SBCK_022-3b>¶
撰辭以獻復𩔖而爲詩以與蜀人使長言之無¶
窮其辭曰於未物前有氣混茫擴無端崖滉&KR1071;¶
汪洋中函神胞孕此威章靈鋩决分飄靑墮黄¶
布照大空流精發光乃時玉符𫉬于元皇自然¶
秘文盤葩屈芒支交歧聮蜿䊸結張皇執焉嘻¶
練于洞陽瑩煥九霄瑞應蔚彰書簡刻金煇燭¶
焜煌大陽靈洞俛仰是將惟時諸眞嘯命以蹡¶
詣皇咨觀祈必願償命入太空九光華房擴開¶
金扄動决靈&KR0504;戒勿下傳上館乃當何刼墜流¶
<pb:KR4d0048_SBCK_022-4a>¶
降奠五方完志未朝㓜獝肆狂虎&KR0227;道師得焉¶
其詳植石摹形大㟭之傍隂怪震驚掃㓕伏藏¶
後多歷年復治于唐迄今巍如鏤蹟劣亡治平¶
之君堯舜禹湯詔用趙公付之蜀疆公來民宜¶
齧暴呴尫太和熏烝百體具康肌燠贏&KR0237;腹果¶
&KR0283;糧境殄萑蒲獄朽桁楊沸舌頌公壽福熾昌¶
願公光華衮衣繡裳移蜀之爲天下以滂公聞¶
曰噫是志曷荒有及後人乃利也長或告眞文¶
本先圓蒼可圖營之福招禍禳流䕃西南&KR0013;頼¶
<pb:KR4d0048_SBCK_022-4b>¶
無央公喜趍爲日不暇遑牙譙西隅玉宇是望¶
髙宫翼如綵枅繪梁覆幢其間崪然百常先時¶
堪輿與公効祥水媵雲幪異孰爾量蜀人其承¶
永隔害殃公德之深萬世曷忘杪哉末兮峴碑¶
陜棠¶
　　　利州綿谷縣羊摸谷仙洞記¶
熈寧庚戌春余還朝過利州通判冦諲恭甫爲¶
余言近季按朝天驛人云去此七八里巖谷中¶
有神仙常出見洞口因徃觀之自龍洞閣具舟¶
<pb:KR4d0048_SBCK_022-5a>¶
西下過小峽有山嶤然崛起萬&KR0775;翠壁如削中¶
闢大門可五六丈時正晴日光下照有二童子¶
先出次有一人白衣皂巾曵杖垂長髯&KR0109;帶隨¶
風翩然徃來下視乆之左右數靑衣從行有物¶
若雞犬若虎若鹿者先後之又有執扇與繖者¶
隱隱若繪𦘕甚可愛人之長者裁尺餘舉止詳¶
緩如人行二十里許乃不見問其下居民云相¶
傳五代時土人有王姓者種山下盡室歛穫於¶
此因遣婦去求水婦汲還路有病僧創穢甚滿¶
<pb:KR4d0048_SBCK_022-5b>¶
身腥腐不可近輒前索飮婦惡之且懼未始見¶
弛檐走僧遽就噐飮殆半遂去婦不能易之隱¶
其事置水田上其家人無長少一來飮盡之婦¶
以故獨不霑口晩又俾婦致饟旣至其所得僧¶
飮餘水者盡飛入此洞婦旣不見但號哭奔走¶
嘂謼跳盪如狂人忽聞在洞中呼婦者婦仰應¶
不得去懊恨至死自後蕘童牧叟常慣見不以¶
爲異近年毎至天色開霽則出出必盡日就中¶
山間花木盛發時出尤屢冦乃取𦘕圖示予余¶
<pb:KR4d0048_SBCK_022-6a>¶
曰嚮嘗讀封禪記見祥符中利州路轉運使李¶
允元奏綿(谷縣/羊摸)谷內山洞中有神仙見自言嘗¶
徃見凡三數人或立或行衣裾皆有異光至日¶
暮方没蓋此地爾因求其圖之别本以歸壬子¶
秋余移守興元有新府從事賈君瑄自南榮訪¶
余於陵陽見圖屏上乃言其向官洋川時常與¶
太常博士陸丕考較進士於寧武亦聞之歸日¶
與丕詣洞下同立良乆其見果不妄指圖之澗¶
壑巒嶺谿谷磴道曲折出没一一盡如此俞侯¶
<pb:KR4d0048_SBCK_022-6b>¶
之彥座中遂卷圖去命工摹之且俾余次其事¶
列之圖上余爲記此九月二十三日記¶
　　　彭州胡氏三遇異人記¶
熈寧六年春余寓天彭成都承天僧敏行無演¶
在焉爲余言北城有胡氏者名釗字倚天國&KR0004;¶
時號爲高貲修積善行嘗奉事異僧四王羅漢¶
者置寺住之後有詔俾倚天赴闕將授以官倚¶
天不願仕辭之在京師出入起居與西還之期¶
王日日預言於其家巳而究驗盡合無少荖者¶
<pb:KR4d0048_SBCK_022-7a>¶
初倚天去彭在道中以至都下人徃徃見道人¶
&KR0013;破褐狀貌怪偉常在倚天左右忽問他有不¶
能見之者以語倚天倚天但笑而不答自知王¶
之於此隂護持之爾術士嘗言倚天壽不滿四¶
十倚天過華山謁希夷陳先生先生甚喜乆留¶
其居爲造藥一𪔂使携歸餌之後教以度世延¶
年之法倚天旣歸如其訣行且乆其身枵然若¶
將翩翩隨風而起云鄕人異之一日有晨叩其¶
關者遣視之不見其人但以杖十七莖倚門而¶
<pb:KR4d0048_SBCK_022-7b>¶
去倚天收之卒不知其所以致之者自後胡氏¶
之門愈盛逮今累世矣倚天至七十八歲乃卒¶
余因與演詣其家觀其所謂杖與藥者杖非世¶
間所有之木色紺紫堅&KR0243;可愛藥大如彈丸赤¶
黄有光隱雜寳其中重若金玉余歎曰倚天人¶
不能知其所以然者隂行甚宻矣所以三異人¶
者常相與逄遇如此警動之倚天雖巳去世亦¶
自與斯人游風塵外爾豈俗士哉其孫靖爲進¶
士端厚淹粹爲鄕里所稱余因謂無演曰靖佳¶
<pb:KR4d0048_SBCK_022-8a>¶
士也於以見胡氏子孫承藉其祖之光靈慶嗣¶
綿綿無有窮極者巳無演曰然是可記也自余¶
來興元靖遣人千里致書且求記其事余爲記¶
之¶
　　　彭州張氏𦘕記¶
蜀自唐二帝西幸當時隨駕以𦘕待詔者皆奇¶
工故成都諸郡寺宇所存諸佛菩薩羅漢等像¶
之處雖天下能號爲古蹟多者盡無如此地所¶
有矣後歷二偽至國初其淵源未甚遠故稱繪¶
<pb:KR4d0048_SBCK_022-8b>¶
事之精者猶班班可見近世所習淺陋寂然不¶
聞其人此亡它蓋苟於所利而不自取重其所¶
爲之技爾獨天彭張氏能嗣守道人之學用筆¶
設色氣韻標置未嘗輙自奔放惟一謹於良法¶
不爲世俗之心所怵誠可尚也予寓彭累月居¶
甚閒暇日與承天僧敏行游凡出於張氏之手¶
者觀賞殆徧信乎他人之不能相與較其後先¶
矣敏行乃其俗裔也俊慧通博亦善於此聞予¶
嘉歎其父祖之所爲磨石請予道所以然熈寧¶
<pb:KR4d0048_SBCK_022-9a>¶
六年中秋日記¶
　　　成都府楞嚴院𦘕六祖記¶
僧惟中字慧雅本隷蓬州開元寺後遊成都不¶
復歸其鄕者凡四十年性孤㓗不妄與人合精¶
禪律之學善吟詩氣格淸謹其徒許之與可朋¶
相上下常呼之曰詩伯(可朋蜀僧/之能詩者)復通吾儒書¶
學者從質其義日滿座下羸形垢靣破衣敗屨¶
見者不知其中之所有能如是者俗年六十示¶
㓕於大&KR0268;之甘露道塲慶曆五年乙酉五月九¶
<pb:KR4d0048_SBCK_022-9b>¶
日也前時盡傾其槖中得八萬錢諉其所常徃¶
來者楞嚴道人繼舒曰我將去矣生平之餘止¶
此爾其爲我命奇工繪六祖像於爾院之釋迦¶
殿雖然用此&KR0013;唾罵我不敢辭矣且欲使來者¶
見是相知是心以是知見故能祓除諸妄而泯¶
相忘心我爲是功德之意也道人諾之㑹廣漢¶
劉允文有名於時遂召使圖其事采飾殊絕鋪¶
置有序叩問傳付宻義相屬一花五葉先後交¶
照信法𫟍之勝緣而畫評之善品者也予舊與¶
<pb:KR4d0048_SBCK_022-10a>¶
惟中討論五經大義甚重之畫此時予亦觀允¶
文下筆後十七年予自秘閣校理乞侍親得相¶
於臨卭郡道人使予記諸石嘉祐六年辛丑五¶
月十五日東園芳洲亭書¶
　　　靈夢記¶
興元府唐安寺戒壇院六臂大悲觀世音菩薩¶
者乃通判軍府事太子中舎盧洪徽之之夫人¶
長安縣君朱氏之所完飾也&KR0004;夫人自熈寧年¶
庚戌歳狀若娠者凡五年不得免夫人日夕恐¶
<pb:KR4d0048_SBCK_022-10b>¶
惧世所謂祈禳禱禬之事與夫但有可以爲&KR1276;¶
救之術者無少時不孜孜於此逮癸丑冬徽之¶
移官至自閬中一夕夫人忽夢遊一大寺經行¶
殿廊下見壞像&KR0367;於壁金彩晦剥手足損墮夫¶
人佇立嗟悼者乆之有叟皓然來旁謂夫人曰¶
此功德凡歷百千萬人所視其間未嘗有一人¶
肯爲修之者夫人對曰兒不幸累年姙子在胞¶
善惡殊未辨願欲莊嚴此像庶慿藉威力使早¶
得就蓐免茲憂惱可乎叟曰爾果如是自𫉬靈¶
<pb:KR4d0048_SBCK_022-11a>¶
報遂覺用言于徽之然但莫知其於何所而能¶
見也十二月余與徽之至寺爲懿德皇后忌因¶
過此院見舊塑一軀頺委于曲室余方召主者¶
譙責之徽之遽曰是若洪之室人向所夢之者¶
具道其一一徽之歸語其夫人夫人曰儻似是¶
矣遂來觀之曰果然也乃擇日移置前廡命工¶
如事澡祓垢坌&KR0024;綴諸缺更日未乆物物嚴備¶
相好圓滿百福端麗&KR0022;人競集圍繞讃歎後夜¶
夫人復夢叟持藥一七付之曰可煑此飮遂如¶
<pb:KR4d0048_SBCK_022-11b>¶
其言裁下嗌良乆嘔出大小黑白者無筭溲血¶
如煤几數外驚窹流汗漬浹舉體窽然如弛重¶
&KR0953;翌日徽之亟詣余以喜告余曰固有之矣嘗¶
聞是大士者昔于無數恒河沙刼時在觀世音¶
如來所聞證妙法𫉬二殊勝上與十方諸佛同¶
慈力下與一切衆生同悲仰以無作妙力施諸¶
無畏觀其音聲下救諸苦自非誠&KR0548;堅固信嚮¶
深切詎能如此感格妙慧以取勝樂者耶以夫¶
人精意愿篤勤服佛事匪惟今日魔蟲妖惡欲¶
<pb:KR4d0048_SBCK_022-12a>¶
害於巳者卽時散㓕抑亦自此以徃當𫉬福德¶
智慧之吉祥者無疑矣噫彼世之昏頑庸戾心¶
生懈慢者來覩聖像得不起信心而反善道歟¶
自利利佗斯莫大之因緣耳徽之俾余次其事¶
刻石置之側熈寧八年歲次乙卯二月十五日¶
丁丑記¶
　　　捕魚圖記¶
王摩詰有捕魚圖其本在今劉寧州家寧州善¶
自𦘕又世爲顯官故多蓄古之名蹟嘗爲余言¶
<pb:KR4d0048_SBCK_022-12b>¶
此圖立意取景他人不能到於所藏中此最爲¶
絕出余毎念其品題之高但未得一見以厭所¶
聞長安崔伯憲得其摹本因借而熟視之大抵¶
以横素作巨軸盡其中皆水下宻雪爲深冬氣¶
𧰼水中之物有曰島者二曰岸者一曰洲者又¶
一洲之外餘皆有樹樹之端挺蹇矯或羣或特¶
者十有五船之大小者有六其四比聮之架轆¶
轤者四&KR2000;而網者二船之上曰蓬棧篙楫缾盂¶
籠杓者十有七人凡二十而少二婦女一男子¶
<pb:KR4d0048_SBCK_022-13a>¶
之三轉軸者八持竿者三附火者一背而炊者¶
一側而汲者一倚而若窺者一執而若餉者一¶
釣而僂者一拖而揺者一然而用筆使墨窮精¶
極巧無一事可指以爲不當於是處亦奇工也¶
噫此傳爲者尚若此不知藏于寧州者其譎詭¶
佳妙又何如爾𡺳有郭煥者善搨冩余亦令爲¶
之郭之平𦘕有尺寸其可愛與余爲此尤盡其¶
所學其樹石則出於余之手也劉名繼勲爲左¶
藏庫使知寧州嘉祐丁酉二月十日新平官舎¶
<pb:KR4d0048_SBCK_022-13b>¶
記¶
丹淵集卷二十二終¶
