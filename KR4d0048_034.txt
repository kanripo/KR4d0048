# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.850072
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0141-034丹淵集-卷第三十四.
<pb:KR4d0048_SBCK_034-1a>¶
陳眉公先生訂正丹淵集卷三十四¶
　宋尚書司封員外郎充秘閣校理新知湖州¶
　軍州事兼管內勸農事上輕車都尉文同著¶
　　　　　　　　海虞毛　&KR0051;子&KR0051;¶
　　　　　　　　長洲吳一標建先¶
　　奏狀¶
　　　奏爲乞修洋州城并添兵狀¶
右臣切見本州守治之所正居漢水之上川陸¶
平衍廣衺千里東北諸山縈帶聮屬徑路盤屈¶
<pb:KR4d0048_SBCK_034-1b>¶
&KR0169;穴深逺上通荆楚旁出岐雍其中所産濟人¶
急用之助品目甚衆旦夕贏輦道路不絶閭巷¶
并邑百貨填委實四方商賈質易畢至之地衣¶
被秦蜀有足仰者漢唐之際巳名重郡然而至¶
今有所不能稱是者城池庳漫全不如事不知¶
幾年㓕裂爲此苫茅累土宛&KR0002;䑕戯缺漏頺落¶
殆不可睹姦庸取罪常在跳越倉庫所&KR0009;僅同¶
空曠臣自至此卽謀增葺患無兵夫不能施手¶
毎一慮至沉唫終日伏以國家設州郡列官府¶
<pb:KR4d0048_SBCK_034-2a>¶
具儲蓄養士卒大抵本以爲民故如此其備也¶
夫何此州當&KR0109;喉要害之處而顧無壁壘壕塹¶
之防以保護之譬之於人也筋骨雖云完固而¶
皮革日巳爛墮將何以爲&KR0018;恃而能使其中安¶
且乆耶一體旣&KR0220;事不宜矣伏望朝廷慰念&KR0058;¶
庻軫恤遐逺特中旨許令修築度其工力了不¶
至大庻使郡國制度無有一物廢闕亦有俻無¶
患之深計也臣又&KR0060;見管内三縣疆境絶爲曠¶
闊高山深林蔓衍重&KR0232;&KR0033;與巴逹金鳯永興鳯¶
<pb:KR4d0048_SBCK_034-2b>¶
翔等處脣齒相宻其逺者有至五六百里近者¶
亦不下三四百里中間有如子午駱谷之&KR0011;斜¶
通&KR0033;逹徑路不少私商暗旅出入如織逋姦隱¶
罪萃爲淵藪嵓谷之民孱愞畏事迫於衆&KR0020;遂¶
爾囊橐所居幽僻人不敢問旣因全無防守所¶
以難爲檢遏臣愚常此過慮忽爾蜂驚䑕駭妄¶
肆螫齧散走巢窟出白爲&KR0064;呼集除盪形影不¶
及亦須數日爲之擾擾徃日光化軍近年慶州¶
叛賊悉趨此路謀行於蜀是時西南郡邑聞風¶
<pb:KR4d0048_SBCK_034-3a>¶
震聳頼以朝廷威靈元元之幸而卒以就敗然¶
而此州旣爲凶盗累伺其&KR0169;是後恬然不爲之¶
俻至今&KR0132;甿宿吏語議及此則無不人人咨嗟¶
嘆惋是知如此與他州别郡封壤按聚隘阸奔¶
衝之處平時常宜預設保禦之方其或事有萬¶
一臨時取具必然手足錯亂不相捄應前無兵¶
而後無城未免一方人心不得不使之旦夕恐¶
懼而莫如之何也巳臣今欲乞朝廷特賜詳酌¶
更添置武寧一指揮或且先於諸處那屯三五¶
<pb:KR4d0048_SBCK_034-3b>¶
百人常令住此不許差出以俻緩急驅使如此¶
則上可以紓朝廷之憂下可以慰百姓之望臣¶
職任守土理當建述此二事者伏望眷慈不罪¶
其狂瞽而留意焉謹具狀奏聞伏候¶
勑旨¶
　　　奏爲乞改陵州州名狀¶
右臣自到本州求州之所以得名之由據地志¶
云自秦至齊本犍爲與蜀二郡之地在梁常爲¶
懷仁郡西魏時始改爲陵州因境內有陵并故¶
<pb:KR4d0048_SBCK_034-4a>¶
名焉陵井始後漢張陵開興因陵名遂以名井¶
後復因井名以名其州隋雖易爲隆山郡唐又¶
以爲仁壽郡至乾元中復以爲陵州遂因仍至¶
今矣按陵本沛人世有别傳載其異事者尤多¶
臣不敢以聞然觀其爲井之功實亦非常人所¶
能建置此州之民旣頼之以爲生復畏之以爲¶
神凡過其祠廟及道其所以昔日爲井之事皆¶
懔然加肅不敢少懈如在其上與其前後&KR0002;是¶
之恭也國家亦&KR0651;仰其所利以贍給諸郡凡三¶
<pb:KR4d0048_SBCK_034-4b>¶
載郊禮頒賞軍校一切皆於此取之是所謂有¶
功於國而有利及民者也但今以其名配井與¶
州而使其下&KR0018;薪芻操瓢囊者無男子婦人稚¶
㓜耈老之屬日日道其名千萬在口臣愚竊謂¶
州取其名於國體固無嫌&KR0002;屬之斯民臣恐於¶
義或有未安者巳臣聞晉羊祜開府南夏惠流¶
百姓後人諱其名爲改戶曹爲辭曹王舒除㑹¶
稽內史舒言其父名㑹求換他郡朝議以字同¶
音異不許舒云音雖異而字同乃特命以㑹爲¶
<pb:KR4d0048_SBCK_034-5a>¶
鄶授之唐陽城號卓行商山道中有驛曰陽城¶
元稹過其處易之爲避賢孟浩然獨能詩襄陽¶
有浩然亭鄭諴爲刺史更其題曰孟亭此意皆¶
謂賢者之名當與隱避不欲使其下常斥之也¶
載在簡牒以爲佳論讀者皆謂當時所舉宜矣¶
今陵方之數子其功利蓋亦施于無窮有足尚¶
者累世襃贈實有封號朝廷亦嘗因其他郡遺¶
蹟建宮養徒俾崇奉之是則豈有國家所以存¶
録能立豐功厚利之人而此州之民素蒙其休¶
<pb:KR4d0048_SBCK_034-5b>¶
顧顯然無一忌憚咸得以名而稱之哉雖然千¶
有餘年其民侮慢輕凟如此至於聖世始歆然¶
&KR0002;有感發隂期祕數無乃將有所待者耶伏遇¶
皇帝陛下光明盛大之德紹鞏固綿長之運順¶
考古道尊尚賢哲&KR0199;者修之廢者起之合理當¶
義無不條舉此者伏望聖慈埀仁降惠上嘉古¶
昔山藏海納恕臣僣易下省臣章俯遂愚情特¶
開宸旨别賜州號庻使此方之人存上下尊卑¶
之體巳徃之靈受光華丕顯之賜百王未正之¶
<pb:KR4d0048_SBCK_034-6a>¶
典千載不行之事自陛下今日正之行之爾豈¶
獨光昭史策彰示萬世亦以知陛下不棄下臣¶
之言而特明前人之德矣干冐宸扆俯伏待罪¶
臣無任狂越恐懼激切屏營之至謹具狀奏聞¶
伏候勑㫖¶
　　　奏爲乞置興元府府學教授狀¶
右臣自到本府遂詣學舎&KR0039;檢見其處所&KR0310;狹¶
僻在城下屋宇卑陋殆不可入其中生徒小大¶
裁數人而巳臣因詢問僚屬并徧訪左右所以¶
<pb:KR4d0048_SBCK_034-6b>¶
如此不振之由皆言本府自唐末以來並無諸¶
科修學及第之人從前毎有科塲皆是外州軍¶
進士暫來就此假籍寄應縱&KR0023;薦到省皆下第¶
無成遂各歸還本貫不復住此修習所以其民¶
便謂讀書無効更不從學近歲府縣雖稍有士¶
人應舉終是素無師範所肄之業多不能上合¶
新格臣初觀本府山川人物土風次第與東西¶
二川大抵相&KR0011;彼處雖至小州郡進士常不下¶
三　百人而本府邑屋冨盛人民繁庻&KR0002;此豈¶
<pb:KR4d0048_SBCK_034-7a>¶
無秀異可教之士以俻官使但自來上下因循¶
相與廢墮使朝廷風教獨不霑浹寥然一方遂¶
絕文采深可歎也臣伏見本府司理叅軍潘行¶
自熈寧三年到任乃權府學教授行能爲之講¶
說經藝教其對答大義誘掖後進孜孜不倦日¶
授月試皆有條緒近日府縣子弟翕然盡願入¶
學至於外郡士人聞之間亦漸有來者以此見¶
人之趨嚮善道悉由勸奬訓勵儻得其心有所¶
服自然不可制禦而卒至成業矣行今來舉主¶
<pb:KR4d0048_SBCK_034-7b>¶
考第並巳該磨勘來年正月滿當解罷臣&KR0060;慮¶
行去之後俾他官承乏料學者之所悅從未必¶
有能如行者臣兼體問得本路興洋利文龍等¶
州雖有進士徒具名爾其人亦嘗自患所居僻¶
陋難得師友臣欲望朝廷勘㑹本府并前件五¶
州自來實係少有舉人修學及第之處乞賜詳¶
酌特置學官就與行改轉使正充本府府學教¶
授所貴一府五州之人悉得就近修學不三二¶
年當盡變此俗燦然與天下士人相侔矣臣職¶
<pb:KR4d0048_SBCK_034-8a>¶
在守土所治之下或有可請不敢自黙臣無任¶
恐懼激切屏營之至謹具狀奏聞伏候勑㫖¶
　　　奏爲乞修興元府城及添兵狀¶
右臣竊見本府自三代巳來號爲巨鎭&KR0416;理所¶
屬正當秦蜀出入之會下襃斜臨漢&KR0198;平陸延¶
袤凡數百里壤土演沃堰埭棊布桑麻秔稻之¶
富引望不及西南逾棧道抵劍門下&KR0208;成都岐¶
雍諸山&KR0210;迾東北深蟠逺跱孕畜雲雨罅道百¶
出相拱加輻逺通樊鄧旁接秦隴貿遷有無者¶
<pb:KR4d0048_SBCK_034-8b>¶
望利而入&KR0199;制中州之人不得乆居於此今復¶
㢮禁一切不問故四方來者頗自占業&KR0651;習異¶
尚雜處閭里天下物貨種列於市金繒&KR0238;枲衣¶
&KR0013;他所近歲洮河所仰茶産鉅意公糴私販輦¶
&KR0018;不絶誠山西浩穰之粤區而朝廷所宜留意¶
之劇地也然而事有未稱體有未俻者城與兵¶
而巳矣城嘗度之其縱廣亡慮二十里&KR0763;薄毀¶
䧟乆不營葺姦窺盗越易如短屏兵雖合聚群¶
戌所數裁滿五百罷病孱弱下車者半分&KR0032;他¶
<pb:KR4d0048_SBCK_034-9a>¶
役常非此有近復調赴文州今所留者甫二百¶
餘人爾况一城之中民屋錯比連甍接宇可數¶
萬計生齒雜遝塡斥坊閧臣常自顧亡狀誤蒙¶
朝廷采用重委符守班條之暇静慮及此輒謂¶
以如是不甚堅完之城與如是不甚齊一之兵¶
欲控制遐逺影援邊徼保䕶井邑衆庻防固宫¶
府儲峙&KR0002;止用此且恐事於臨時萬一有不副¶
國家所以設城置兵之本意也臣毎一念此食¶
輟輟而&KR0230;去枕者屢矣伏惟陛下自踐祚巳來¶
<pb:KR4d0048_SBCK_034-9b>¶
于今七年&KR0154;嘗不一日孜孜安養元元者爲政¶
理之急未治者旣治之矣巳治者復爲之立不¶
可廢壞之法&KR0024;缺綻漏大小咸輯下聽不倦有¶
宜則應臣是以敢持二者之說仰干宸扆伏望¶
陛下不以臣疏賤而幸録其言願賜參可下詔¶
有司遂俾如事修絫雉堞增屯營伍以赫威靈¶
以壯制度沮邪謀定衆志安固基本萬世不動¶
亦所謂先定應猝豫俻不虞之善計者也臣職¶
在守土諸無報稱惟是所見不敢噤嘿臣無任¶
<pb:KR4d0048_SBCK_034-10a>¶
僣易妄越惶恐激切屏營之至謹具狀奏聞伏¶
&KR0049;勑㫖¶
　　　奏爲乞差知洋州一次狀¶
右臣伏蒙聖恩除臣知陵州得一年十箇月後¶
因改州爲監復蒙就差知興元府今到任巳及¶
一年五箇月臣昨在陵州推行新法並成倫緒¶
僅免敗闕自至興元府凡幹當過諸般後來續¶
䧏指揮等事亦無曠廢盡爲兩路按察臣僚薦¶
舉以臣頗爲辦職今來臣替期非逺切慮朝廷¶
<pb:KR4d0048_SBCK_034-10b>¶
不乆差官代臣赴闕臣日夕惟念般挈私計實¶
以家貧累重食口稍衆分减寄寓頗難區處臣¶
此者愚妄輒覩八路新勑盡許指射連併差遣¶
臣知洋州一次情願閑居待闕况臣出於畎畆¶
粗諳民間細務幸臣未甚衰暮之時少願傾竭¶
犬馬疲駑之力夙夜勉勵所屬僚吏宣布陛下¶
德澤於一方百姓以圖上報國家所以養育賤¶
臣無涯之惠臣自知才智淺短不可更俻他使¶
惟是一郡之政猶能奉行陛下條詔不致違失¶
<pb:KR4d0048_SBCK_034-11a>¶
伏惟陛下哀憐特賜天地生成之恩俯從私願¶
臣惟願忠義以荅萬一干冐天威臣無任伏地¶
待罪惶恐激切屏營之至謹具狀陳乞以聞伏¶
候勑㫖¶
　　　奏爲乞免陵州井納柴狀¶
右謹具如前臣自至當州訪問得所以爲其民¶
之深害乆而不能去者惟管內仁壽等四縣百¶
姓毎歲輸陵井監煎鹽木柴共計三十八萬四¶
千二百餘束也當時立法但以五等人戸毎稅¶
<pb:KR4d0048_SBCK_034-11b>¶
錢上以二文一分科令納柴一束故其等高者¶
不下千束雖下戸亦三二十束矣其柴&KR0002;常時¶
私下貨賣自可毎束&KR0033;三四十文足錢官中曏¶
亦以其不易毎束更支鹽六兩後來常見其&KR0220;¶
損百姓不復支鹽&KR0077;改毎束與見錢七文五分¶
是官中大約破九文巳來貼折民下三四十文¶
柴一束矣其百姓所得者貼錢悉爲出旁引&KR0259;¶
之人諸頭銷使㝷亦隨手散盡又官中科配盡¶
須要納乾柴其百姓自一夏巳來以&KR0094;麥務忙¶
<pb:KR4d0048_SBCK_034-12a>¶
不暇更豫先營置放令乾燥皆於二稅欲起之¶
時若本家田內所產之少則須望林囘買生濕¶
雜木翦截齎擎上州赴塲送納依自來體例願¶
以兩束折納一束是三四十文一束之柴又只¶
止得四文有餘矣加此倍之則近納七八十萬¶
束生濕柴也偏州小縣盡是山坡田土瘠薄别¶
無他産而毎年於二稅送納疋帛斛斗并科買¶
紅花紫草出助役還青苗之外又復有此七八¶
十萬束木柴之役比之他州此方之民實&KR0013;其¶
<pb:KR4d0048_SBCK_034-12b>¶
苦臣子細體問得二十三年巳前夲州止有官¶
井數處所銷柴茆苦不甚費其價亦不至高大¶
自許人開作卓筒之後部下至今巳及數百井¶
故栽種林木不能供得公私採斫以至山谷童¶
秃極望如赭縱有餘蘖&KR0138;及丈尺巳爲刀斧所¶
環争相翦伐去輸官矣人旣匱極草木亦不得¶
盡其生意又縁當州地皆險惡徑路狹隘磴道¶
齟齬不通輦運臣嘗屢至納柴之處見所輸之¶
民無老與㓜皆悉荷&KR0018;有縣界闊逺奔走百里¶
<pb:KR4d0048_SBCK_034-13a>¶
之外陟歷深阻忽値霜雪風雨衝冐寒滑加以¶
期限相逼勢不能止攀緣隕越飮食失所以至¶
肩踵皸裂衣裳穿露身體尫瘠都無人色吁嗟¶
之聲充溢逺近自冬及春正是他處百姓皆能¶
有所休息之時而斯民重困狼狽如此臣常惜¶
太平之世而尚有此無&KR0147;之人其&KR0102;衆所共知¶
但謂官自前鬻巳來無術可以捄得此者&KR0002;非¶
朝廷慱䆒民間疾苦欲盡&KR0117;改使之蘇息其患¶
終無有日休巳者矣&KR0102;極必復今正其㑹臣伏¶
<pb:KR4d0048_SBCK_034-13b>¶
覩詔勑遣使專務與民興除利害諸色&KR0163;務並¶
令人占買以寛分外陪費臣今管見輒謂官中¶
雖有陵井止能供得成都府一路州軍公使軍¶
食等鹽外並無略有所&KR0023;雖言招召客人將絲¶
絹展博其本監日煎鹽色皆是先巳支過諸州¶
軍毎年所定合銷綱數更無贏餘見在以俻客¶
人入中臣愚欲乞朝廷特下指揮令夲路轉運¶
提刑司一就用出賣酒坊體例先爲相度擘劃¶
諸州軍公使并軍食等鹽乞不於本監支給召¶
<pb:KR4d0048_SBCK_034-14a>¶
人買樸上件陵井監官中自可端然收納羡利¶
臣當試約之除餘利可以霑及買樸人外依卓¶
筒小井課利用五分折納錢絹官中並無糜費¶
歲可&KR0023;一萬三千八百餘疋絹帛并見大錢七¶
千二百餘貫及免得酬與監中主當公人等一¶
十一處塲務及監內諸般銷費共一萬八百餘¶
貫其餘外州軍般鹽綱後酬奬尚不在其數內¶
如此則七八十萬束之柴能害於民者盡去而¶
五六萬貫之錢能利於國者盡得矣豈不稱朝¶
<pb:KR4d0048_SBCK_034-14b>¶
廷愛養元元之意哉臣忝被國恩來守兹土斯¶
民之病職當救療亦欲少以愚慮上報朝廷遣¶
臣爲此千里之民長吏之意爾臣之所見止爲¶
四縣百姓有此積乆輸柴之&KR0102;未嘗有人爲之¶
言者臣今旣知矣豈敢緘嘿實恐上&KR0018;委寄循¶
滿而去尸此祿食非素心也所有本監委曲事¶
狀如&KR0170;朝廷&KR0098;臣所奏下本路相度臣自一一¶
纎悉窮䆒利害本末供報今不敢以叢脞煩碎¶
之事畫一條陳上凟聖覽臣無任誠懇迫切恐¶
<pb:KR4d0048_SBCK_034-15a>¶
懼彷徨之至謹具狀奏聞伏候勑㫖¶
　　　奏爲乞差京朝官知井研縣事¶
伏見管內井研縣去州治百里地勢深險最號¶
僻漏在昔至爲山中小邑於今巳謂要劇索治¶
之處蓋自慶曆巳來始因土人鑿地植竹爲之¶
卓筒井以取鹹泉鬻錬鹽色後來其民盡能此¶
法爲者甚衆遂與官中略出少月課乃倚之爲¶
姦恣用䥴琢廣專山澤之利以供侈靡之費訪¶
聞豪者一家至有一二十井其次亦不减七八¶
<pb:KR4d0048_SBCK_034-15b>¶
曏時朝廷嘗亦知其如此創置無巳深慮&KR0230;乆¶
事有不便遂下本路轉運司止絕不許容開造¶
今本縣界內巳僅及百家其所謂卓筒井者以¶
其臨時易爲藏掩官司悉不能知其的實多少¶
數目毎一家須沒工匠四五十人至三二十人¶
者此人皆是他州別縣浮浪無根著之徒抵罪¶
逋逃變易名姓盡來就此傭身賃力平居無事¶
則俯伏低折與主人營作一不如意則遞相扇¶
誘群黨譁譟筭索工&KR0033;&KR0367;蹇求去聚墟落入鎭¶
<pb:KR4d0048_SBCK_034-16a>¶
市飮博姦盗靡所不至巳復又投一處習以爲¶
業切緣井戸各須藉人驅使雖知其如此橫猾¶
實亦無術可制但務姑息滋其狡暴况復更與¶
嘉州并梓州路榮州疆境甚宻彼處亦皆有似¶
此卓筒鹽井者頗多相去盡不逺三二十里連¶
溪接谷竈居鱗次又不知與彼二州者工匠移¶
人合爲幾千萬人矣幸今累歲豐稔無少間&KR0169;¶
縱有疆獪自安飽暖萬一或恐遭罹歉旱民下¶
艱食此軰當不肻更顧一役之利必能相與唱¶
<pb:KR4d0048_SBCK_034-16b>¶
和跳梁山谷間化爲盗賊耳當是時彼井研者¶
區區小縣一二選人爲之令佐將何以禦之哉¶
此臣所以日夜置心於其間不能少忘者矣臣¶
愚不避誅責欲乞朝廷指揮下本路轉運提&KR0039;¶
刑獄司相度許令二司今後於京朝官中舉清¶
彊明斷有吏幹之人爲知縣仍乞令陵嘉榮等¶
三州各出三五十人兵士俾兼領之所貴藉此¶
威靈厭伏其衆自然群小之心有所畏戢此亦¶
所謂戒不虞防未然之一慮也臣才術淺陋猥¶
<pb:KR4d0048_SBCK_034-17a>¶
&KR0170;任使一州利害臣宜知悉凡有所見不當自¶
隱伏望聖慈下采愚論特賜詳酌施行臣無任¶
妄越恐懼激切屏營之至謹具狀奏聞伏候勑¶
㫖¶
　　　奏爲乞鑄陵州團練使印狀¶
右謹具如前臣勘㑹本州&KR0199;爲軍事問其父老¶
云自淳化中因草冦擾蜀凶熖熾猛劍南列郡¶
不隨其燎而爲之燼者十纔二三陵其一也當¶
時實以知軍州事張亶能率其衆共力禦之旣¶
<pb:KR4d0048_SBCK_034-17b>¶
爲完城遂不汙賊朝廷嘉奬故特以團練之額¶
襃名其州雖然但未暇賜印因循至今臣伏見¶
天下團練州軍凡有移牒相關至此考其印文¶
皆有使&KR0144;獨惟當州尚無此者稽諸故事疑有¶
所闕臣不言上事如未俻伏望聖朝念兹常典¶
乆爲廢墜欲乞指揮有司創鑄頒付行用庻使¶
威靈充浹文采完具增光偏州善守之實埀慰¶
斯民效順之望干冐宸&KR0168;臣無任惶懼激切屏¶
營之至謹具狀奏聞伏候勑㫖(丹淵集卷/三十四終)¶
