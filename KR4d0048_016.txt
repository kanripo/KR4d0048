# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.075938
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0141-016丹淵集-卷第十六.
<pb:KR4d0048_SBCK_016-1a>¶
陳眉公先生訂正丹淵集卷十六¶
　　　　宋　蜀　文　同與可撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　　吳　吳一標建先¶
　　詩四十七首¶
　　　送提刑司勳¶
同昔分符守興元公始杖節來武信因而出入¶
在門下未有三日不親近臺移希疎獄讞少凛¶
<pb:KR4d0048_SBCK_016-1b>¶
凛淸風滿墻仞乘閑毎許陪後乘好寺名園遍¶
遊盡惟擕茶具賞幽絕新胯珍團曾不吝或因¶
議事閱書畫止用小肴并淺醖淸歡雅興自無¶
厭妓樂喧煩誰願進開張胷懷脫覊檢顔色何¶
甞形喜愠使威歛霽官况樂瞥過二年如一瞬¶
後同先滿去涪上數月復來爲屬郡再將厚䕃¶
蒙舊物掩蔽不才寛責問同常自念性偏僻凡¶
取交游最精愼雖然衆中事汎愛仁者與親餘¶
不認生平所得無幾人旣已得之心自信公家¶
<pb:KR4d0048_SBCK_016-2a>¶
兄弟何磊落一一光華如美瑾顧同質狀似頑¶
石輙簉其間襲温潤令昆强季没巳乆公獨康¶
莊馳駔駿朝廷要人辦繁劇昨下詔書催入覲¶
連城衆口惜公去不問鯢鮐與髫齓煙開漢沔¶
曉光薄雪下褒斜寒力峻嗟同不得送行斾回¶
視腰間綰雙印灙城西北有危樓徒望高鴻寄¶
長韻¶
　　　翡翠¶
淸晨有珍禽翩翩下魚梁其形不盈握毛羽鮮¶
<pb:KR4d0048_SBCK_016-2b>¶
且光天人裁碧霞爲爾縫衣裳晶熒炫我目非¶
世之靑黃愛之坐良乆常恐瞥爾翔忽然投淸¶
漪得食如針鋩如是者三四厭飫巳一肮旣飽¶
且自嬉飜身度回塘飛鳴逐佳匹相和音琅琅¶
是時鳬與鴈狼藉島嶼旁滿腹釀腥穢紛紛曬¶
晴陽鶖鶬最麤惡觜大脚脛長入水捕虵鱓淤¶
泥亦&KR0742;將想其見爾時一啄亦爾傷其心肯謂¶
爾被體凝華章勸爾愼所止好醜難同鄕淸溪¶
多纖鮮亦足充爾膓江海深且闊所獲未可量¶
<pb:KR4d0048_SBCK_016-3a>¶
爾當事澡刷帝囿參鸞凰¶
　　　平阿馬上依韻和圖南巳下共五首¶
江山相引轉平臯滿馬詩情擁敝袍鳴鶴不知¶
誰使怨飛鳶何謂爾能高嵓頭亂木森如㦸澗¶
下繁雲涌似濤才到郵亭便沈思向來佳景待¶
吾曹¶
　　　過朝天嶺¶
雙壁相參萬木深馬前猿鳥亦難尋雲容杳杳¶
㫁鴻意風色蕭蕭行客心山若畫屏隨峽勢水¶
<pb:KR4d0048_SBCK_016-3b>¶
如衣帶轉巖隂生平來往成何事且倚鈎欄擁¶
鼻吟¶
　　　晚泊金牛¶
一襟初覺晚霜淸短鞚垂頭任馬行斜日歛回¶
疎木影急風收㫁落泉聲望窮好景畨畨别題¶
徧新詩闋闋精終是敎人伏潘令許多才調賦¶
西征¶
　　　金牛相别呈誠之¶
出則相與望橫參露浥幧頭冷逼簮驛在金堆¶
<pb:KR4d0048_SBCK_016-4a>¶
隨澗遠路經銅冶入煙深過橋住馬應回首上¶
嶺聞猿想動心勝事莫過文酒樂此時銷得各¶
沉吟¶
　　　大桃途次見菊¶
英英寒菊犯淸霜來伴山中草木黃不趂盛時¶
隨衆卉自甘深處作孤芳其他爛熳非眞色惟¶
此氤氲是正香却念白衣誰送酒滿籬高興憶¶
吾鄕¶
　　　弄珠亭下柳¶
<pb:KR4d0048_SBCK_016-4b>¶
江柳早春前濛濛弄紫煙未容長作帶巳見亂¶
飛綿遠外分晴島深中泊暮舡惟應漢水色柰¶
爾一年年¶
　　　弄珠亭春日閑望¶
弄珠亭上客來想弄珠人野草迷晴岸垂楊暗¶
晩津天涯覉旅地村落寂寥春何處皤然叟扁¶
舟下釣綸¶
　　　寄子駿運使(時按西鄕)¶
西鄕巴嶺下嶮道入孱顔使騎到荒驛野禽啼¶
<pb:KR4d0048_SBCK_016-5a>¶
亂山問民靑靄裏訪古白雲間幾日南城路新¶
詩滿軸還¶
　　　寄景孺提刑¶
江由嵓嶮地萬木與雲齊弭節山中宿思歸夜¶
半啼麝香霑野草虎跡滑春泥到此須憑酒何¶
人手可擕¶
　　　公舘¶
公舘晝沈沈煙雲晚作隂琴軒氷沼淨書閣火¶
爐深默坐自有得閑行誰可尋還應上高閣㸔¶
<pb:KR4d0048_SBCK_016-5b>¶
雪一千岑¶
　　　襄晩¶
襄晚得洋川勞生只自憐文移供盡日心力付¶
流年咄咄空書字便便聲晝眠其如昏嫁在了¶
卽賦歸田¶
　　　欲雪¶
山城蔽層隂晩照空外滅天低雲氣暖此意欲¶
作雪歸鵶煙慘澹斷鴈風蕭屑樽酒聊自持同¶
誰感時節¶
<pb:KR4d0048_SBCK_016-6a>¶
　　　晴山¶
東北橫群峰新過夜來雨扶空立屏障浩翠小¶
萬古豈無短齒屐擕手誰我侣欲往殊未能■¶
(舊集闕末句)¶
　　　臨漢亭¶
危亭俯絕岸漢水望天表遥源瀉金穴高浪灌¶
朱鳥紆餘轉荆楚萬里合浩渺誰知嶓&KR1815;下悸¶
然如帶小¶
　　　雪中三章寄景孺提刑¶
<pb:KR4d0048_SBCK_016-6b>¶
城頭高榭陟嶙峋坐㸔江郊灑玉塵恨不同來¶
對淸絕擬將佳景待何人¶
　　　晩雪湖上寄景孺¶
朔風吹雪滿橫湖衆鳥歸栖日欲晡獨坐水軒¶
人不到滿林如挂暝禽圖(暝禽圖景孺所/藏之奇畫也)¶
　　　齋宮¶
玉龍噴霧碧霏霏鈿枕珠衾照百枝自與侍書¶
人一處此中全不管岷之¶
　　　詠柳(二首)¶
<pb:KR4d0048_SBCK_016-7a>¶
風外挂簾誇輭甚雨中盤砌奈長何一般草木¶
緣何事聽唱驪駒爾最多¶
　　　其二¶
綠蛾緣條立春後金蛹抱花寒食前行人折罷¶
自欲去更罥長梢留客鞭¶
　　郡齋水閣閑書(六言)¶
　　　湖上¶
湖上雙禽泛泛橋邉細柳垂埀日午亭中無事¶
使君來此吟詩¶
<pb:KR4d0048_SBCK_016-7b>¶
　　　獨坐¶
不報門前賔客巳收案上文書獨坐水邊林下¶
宛如故里閑居¶
　　　湖橋¶
湖橋北頰花塢水閣西頭竹村霏霏薄霧紅暖¶
漠漠輕煙翠昏¶
　　　推琴¶
點點新萍帖水濛濛亂絮縈風盡日推琴默坐¶
有人池上亭中¶
<pb:KR4d0048_SBCK_016-8a>¶
　　　靜觀¶
十許紋魚弄水一雙花鴨眠沙靜觀只恐驚去¶
無語慿欄日斜¶
　　　亭舘¶
亭舘翛翛度日園林寂寂經春且遮新笋誇客¶
莫掃殘花悶人¶
　　　流水¶
四首秦僧絕論一篇楚客離騷讀罷却彈流水¶
先生此興尤高¶
<pb:KR4d0048_SBCK_016-8b>¶
　　　報國¶
報國無忘竭節居官勿用論功莫問誈誈趨樂¶
不煩咄咄書空¶
　　　聞道¶
聞道幸非曲士讀書甘作陳人爲文自怪逆俗¶
好畫誰知入神¶
　　　相如¶
相如何必稱病靖節奚須去官就下其誰不許¶
如愚是處皆安¶
<pb:KR4d0048_SBCK_016-9a>¶
　　　彭澤¶
彭澤先生未去武陵太守常貧上官幸且容巳¶
下鬼休來笑人¶
　　　憑几¶
列傳日逢佳士群書時得微言自對古人憑几¶
不煩俗客登門¶
　　　衰後¶
衰後常親藥餌憂來頗憶林泉身坐謝莊小閣¶
心游沈約東田¶
<pb:KR4d0048_SBCK_016-9b>¶
　　　自悟¶
自悟空王理勝因知辯士辝窮但了一忘六解¶
休論四異三同¶
　　　鷺鷥¶
避雨竹間點點迎風柳下翻翻靜依寒蓼如畫¶
獨立晴沙可憐¶
　　　蓮子¶
綠實塡房未滿黃茸繞殻方開爲問因誰勸酒¶
一時齊側金盃¶
<pb:KR4d0048_SBCK_016-10a>¶
　　　采蓮¶
岸幘客來橋上濺裙人在湖中桂揖蘭橈甚處¶
蓮花荷葉無窮¶
　　　翡翠¶
見諸長喙須避得少纖鱗便飛爲報休來近岸¶
有人愛汝毛衣¶
　　　朱槿¶
含露方矜杳裊揺風旋見離披湖上先生笑汝¶
朝開暮落何爲¶
<pb:KR4d0048_SBCK_016-10b>¶
　　　靑鸛¶
常惡靜時鳬騖不驚飽處鰕魚與吾閑正相似¶
問爾樂復何如¶
　　　車軒¶
平湖靜處朱閣垂柳深中畫橋隱几香煙露濕¶
投竿衣帶風飃¶
　　　偶書¶
犢去食苗莫問烏來攫肉休知物須以信相感¶
事忌於心有爲¶
<pb:KR4d0048_SBCK_016-11a>¶
　　　北岸¶
曲榭紅蕖影上圓庵綠篠隂中門外何人會畫¶
故來寫作屏風¶
　　　自詠¶
㸔畫亭中默坐吟詩岸上微行人謂偷閑太守¶
自呼竊祿先生¶
　　　再贈鷺鷥¶
頸若瓊鉤淺曲骰如碧管深翹湖上水禽無數¶
其誰似汝風標¶
<pb:KR4d0048_SBCK_016-11b>¶
　　　閑書¶
逐出堪羞子溥歸來可重淵明試問七松處士¶
何如五柳先生¶
丹淵集卷十六終¶
