# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:10.107804
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0141-040丹淵集-卷第四十.
<pb:KR4d0048_SBCK_040-1a>¶
陳眉公先生訂正丹淵集卷四十¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　墓誌¶
　　　任郎中夫人宋氏墓誌銘¶
宋夫人職方員外郎任伋師中之元配也父廣¶
陵先生凡數女而夫人最爲先生之所愛簡靜¶
<pb:KR4d0048_SBCK_040-1b>¶
寡語言居處有度不妄易尺寸家名高貲先生¶
常營諸嫁贈紫金大珠巧繡華熾日爲收置它¶
皆以先得爲巳物而夫人第拱手嘻笑若都不¶
欲求之者先生竊視之歎曰是不可不以耦佳¶
士故歸之師中旣來事姑章接先後勤順柔婉¶
有儀法師中性儻逷畛宇宏大好賔友毎相聚¶
集必辦具&KR1127;謼酣飮連日夜不管無有索足夫¶
人愈敇僮婢色色給過無少厭它日問之巳脫¶
簮珥襆袿&KR0322;質酒肉供矣未嘗以爲言教諸子¶
<pb:KR4d0048_SBCK_040-2a>¶
與其壻學至夜分讀書聲未絕夫人亦不去房¶
下時至勉勵之寓家蔡之新息忽語其子曰吾¶
壽不能永異時藏吾於淮上汝等之孝也家人¶
初甚怪之但不詰其何以出如此語巳而果得¶
疾遂&KR0578;目終日而去春秋五十矣熈寧元年九¶
月三十日也明年正月二十九日葬之于光州¶
光山縣千歩村從其志也男四人大節大防女¶
子四人長適高遇次適楊廉善二㓜大節自蔡¶
歸蜀見其父友文同伏地哭拜所訴不&KR0216;聞起¶
<pb:KR4d0048_SBCK_040-2b>¶
卽求同銘其墓乃銘之曰¶
　異哉夫人生於眉之眉山而葬於光之光山¶
　也其間相濶五千里胡爲自彼而止此人事¶
　萬變孰可得而知之矣夫之官日高子之學¶
　日新後事如是之盛也豈不足下慰於夫人¶
　嗚呼哀哉¶
　　壽安縣太君何氏墓誌銘¶
秘書丞趙蒙將以熈寧九年正月癸酉葬其母¶
夫人壽安縣太君以其狀來求余誌其墓余昔¶
<pb:KR4d0048_SBCK_040-3a>¶
嘗學易於秘丞君之父秘丞君又嘗爲余僚於¶
興元府之南鄭縣其爲舊如此當爲之書按夫¶
人姓何氏咸安郡人少孤其母愛其敏惠有智¶
思視遇過諸子鄕里大族有求姻之者母悉置¶
不荅嘗謂人曰是女非得佳士誰可婦者有馬¶
服先生者名某眉山人儻逷任氣俠風槩高遠¶
以文章道義游兩蜀聲稱燁然士人欲宗師之¶
至&KR0382;母聞之名曰可妻也遂求以夫人歸之秘¶
丞君生方數月馬服去客諸郡爲人挽留主師¶
<pb:KR4d0048_SBCK_040-3b>¶
席凡不歸者十四年夫人依其弟右賛善大夫¶
絳之家寥然專一室以居日夜候其子裁能道¶
語言乃教之學書念文字旣冠遣從師爲詞章¶
後登嘉祐某年進士獨夫人訓導之力也馬服¶
初無預焉馬服常曰吾子有母吾何憂賛善尤¶
悌順事夫人至謹凡家事一以諉夫人不問夫¶
人爲之收拾藏貯歲時均節調用內外所給如¶
一無半毫之私識者各以諭其家指夫人爲姆¶
師焉賛善捐館貧甚會夫人從其子解官歸盡¶
<pb:KR4d0048_SBCK_040-4a>¶
傾其&KR1060;裝葬如禮乃携其孤女撫視養育擇可¶
壻者嫁之匳具稱足如巳出者夫人性仁愛凡¶
左右使令常自視其飮食衣服俾各滿其所欲¶
無歎恨鞭朴未嘗施于家而閨庭凛然毎戒其¶
子曰罪囚不幸觸憲網爾旣治之刑常冝輕不¶
獨成爾善名慶當流於後世居處嚴潔四坐淸¶
灑几榻帷幔屏障之𩔖整娖次置無一塵之栖¶
所服不務華靡自非臨祭祀對賔客之外袿裾¶
帬&KR0237;皆&KR0024;澣者家人毎難進之夫人曰是物¶
<pb:KR4d0048_SBCK_040-4b>¶
但&KR0013;體不至穿敝何在新麗紡績之工可惜也¶
素安强雖春秋甚高而鍼縷不廢八年八月十¶
九日忽得疾卒於漢中所寓唐安佛舎男子三¶
人曰蒙秘丞君曰莘曰荀皆舉進士銘曰¶
　於乎夫人　柔婉靜黙　午髪未笄¶
　巳聞懿德　出配有道　生子岌岌¶
　教以詩書　日夜訓&KR0346;　居貧益堅¶
　禮䋲義墨　愈乆不渝　鄕閭矜式¶
　見子成名　至升閨籍　覃慶疏封¶
<pb:KR4d0048_SBCK_040-5a>¶
　夀安有邑　金屑𡍼羅　華誥五色¶
　持此就地　何慊於臆　八十一年¶
　晚具五福　世亦鮮儷　可瞑去目¶
　陳倉之山　有名雞幘　問之靑烏¶
　此云佳宅　冝爾子孫　世緒奕奕¶
　告後以辭　鏤之堅石¶
　　文安縣君劉氏墓誌銘¶
蜀有賢婦曰文安縣君劉氏者簡州陽安人著¶
作佐郎琚之女故太子中允許平施益之之夫¶
<pb:KR4d0048_SBCK_040-5b>¶
人也性巧慧志尚柔婉在家常以孝謹稱於其¶
親長嗜學書傳無有不經覽者於左氏春秋尤¶
能通誦之中間事跡詞語㳂端極涯開說講辯¶
名氏世族地里歲月條分緒解癸甲不亂自歸¶
許氏事上接下祥順友愛循蹈矩法益之資禀¶
曠濶磨蕩崖畛常以醼飮敖佚自喜夫人毎乘¶
間引古之所以因是而取諸悔咎者指諭之益¶
之未甞不懾然愧畏遂至於不復更敢爲此恐¶
或戻夫人之所陳者益之毎語人曰予之所以¶
<pb:KR4d0048_SBCK_040-6a>¶
將放而復歛者謂何慮其聞於予之悃中也盖¶
使人聽其言惕然&KR0002;嚴師良友在側動靜語黙¶
以教義諄諄警誨人者予過漸鮮有奥𦔳爾從¶
知平定軍樂平縣未幾而益之卒夫人携諸孤¶
奉輤車還成都至則舊産巳空蕭然無一椽之¶
屋以居寄人舎下合聚閭巷親族良家兒女之¶
推齒者授訓誡敎書字逾十年𫉬所遺以給朝¶
夕僅取足不營於他其所居左右之人凡過其¶
門悉俛首遽進不敢諠謼作高語大笑懼聞于¶
<pb:KR4d0048_SBCK_040-6b>¶
夫人淸風滿家寒苦霜雪督諸子學晝夜不廢¶
改詰撿問使中程律一或不及譙勵不貸故其¶
子天啓嘗預郡府貢書古在高等夫人教之也¶
自是夫人之徽烈懿行愈聞于人萬口一詞謂¶
絕倫𩔖忽得疾於熈寧五年七月二十三日卒¶
于家享年四十八人無賢愚相與嗟悼有六男¶
子曰某某某天啓娶閻氏太常博士灝之女天¶
𠂻娶陳氏屯田員外郎昻之女餘未娶然皆俊¶
爽愿飭異時當盡能成立者天啓卜以某年十¶
<pb:KR4d0048_SBCK_040-7a>¶
一月四日葬夫人於華陽縣某鄕里海雲山之¶
東原與益之之域同焉以同昔年嘗誌益之之¶
墓遣天𠂻來陵陽以夫人之治命俾同亦爲夫¶
人銘之乃爲之銘銘曰¶
　猗猗夫人　夙&KR0375;廼德　歴求於它¶
　𩔖者鮮克　旣𢌿令淑　復輔以文¶
　有蔚其章　蘭薫&KR0649;芬　自居州閭¶
養善秘閾　化流郡閨　不戒亦式¶
　顯懿旁&KR0283;　衆齠之師　十年其家¶
<pb:KR4d0048_SBCK_040-7b>¶
　觀書誦詩　匳盝乆捐　裁辨袿䘿¶
　踐&KR0130;幽素　以儀自律　恫視諸藐¶
　其孤而煢　經耕史耘　待𫉬厥成¶
　遽爾云亡　聞者愕&KR0455;　無誰不知¶
　語卽涕涙　可會風節　詳而記諸¶
　附史以篇　庸完國書　彼幽良人¶
　一紀與别　東山之陽　遂此同穴¶
　能事金石　其有子賢　爲次淸休¶
　刻之墓前¶
<pb:KR4d0048_SBCK_040-8a>¶
　　長壽縣太君楊氏墓誌銘¶
職方員外郎許儀之母夫人姓楊氏彭州&KR0293;陽¶
人世以大族雄其邑夫人柔懿端靖自覊貫已¶
爲其內外戚屬所穪服年十九歸太常博士許¶
瞻太博古籍成都之新䌓自得夫人遂相與奉¶
其母來府中就師友以學太博性高爽不惜所¶
有以交當時之賢俊朝夕會遇講磨其所習夫¶
人常自臨烓鬴手和&KR0325;炙以過給賔客無一日¶
不如事且未嘗有倦&KR1224;之色事其姑尤孝謹凡¶
<pb:KR4d0048_SBCK_040-8b>¶
曰婦之淑節懿行它不能行之者夫人服之爲¶
終身太博以母老職方君等皆漸長乃謂夫人¶
曰新繁我舊業曏來此者爲將營進士求起家¶
今齟齬矣命也太夫人念故里數子已可敎盍¶
歸以新吾之所爲乎夫人喜遂復還所吾新繁¶
督諸子學愈勤而親見其子爲尚書員外郎用¶
其恩進封長壽縣君太博治家號嚴飭夫人毎¶
以&KR0268;恕潤飾之故梱內斬然若官府纚纚可述¶
爲鄕里所矜尚夫人好施舍不嗜藏蓋閭巷媪¶
<pb:KR4d0048_SBCK_040-9a>¶
嫗毎告所乏未嘗不穪其求予足且謝其所以¶
爲報者後見夫人春秋高潜相與語出涕涙祝¶
天願夫人更逾百年我曹常所欲芘藾之其愛¶
惠得人也如此夫人晩喜酒然杯杓甚淺但日¶
日索當有旣飮色愈温而氣和語言尤婉緻故¶
諸女曁衆婦常好酌進之乃歡素安强忽得病¶
遂不効於藥熈寧四年二月一日卒于其第享¶
年八十一職方君&KR0004;以太博服除赴闕授通判¶
綿州以夫人之年日夜西走至家夫人疾雖棘¶
<pb:KR4d0048_SBCK_040-9b>¶
見職方君歸尚怡然起與語&KR0002;甚慰其所以願¶
見之者後四日乃啓手足矣夫人生四男子曰¶
伸曰儀曰倫曰偕伸尚舉進士偕七舉一試殿¶
庭下倫治産贍其昆其昆弟以學二女子長適¶
勾叔良次適周惣皆服習夫人之訓戒事親從¶
人咸有佳譽男孫五人善之慶之餘未名内外¶
女孫七人以是年四月二十九日葬夫人於萬¶
善鄕脩仁里祔于太博之塋職方君與同爲有¶
舊書來俾同銘夫人之墓同不當拒而當銘也¶
<pb:KR4d0048_SBCK_040-10a>¶
乃爲銘之銘曰¶
猗歟夫人　有顯令德　修于其家¶
而外以則　女婦懿行　母姑嘉式¶
　曰其宗姻　循蹈矩墨　&KR0268;柔恕惠¶
芬楙閫閾　䝯諸里閭　撫濟艱棘¶
積報在子　外科列職　曁登于朝¶
取寵自國　軸𤦛囊錦　金羅五色¶
天子命書　夫人封邑　冨木長壽¶
　錫𢌿以食　夫人承之　能自謙抑¶
<pb:KR4d0048_SBCK_040-10b>¶
　惟衆所𧰟　蒙祉疇克　饗年滋高¶
　𫉬疹遂亟　命屬以纊　告不能息¶
　聞之遠邇　孰罔不衋　彼䌓之陽¶
　在益以北　夫也良兆　同歸其域¶
　稡次徽範　琅然秘刻　期千萬年¶
　廼名之泐¶
　　張夫人墓誌銘¶
夫人張氏其上世爲武信軍大姓少喪父以孝¶
謹事母兄有聞里巷宗族凡穪道夫人者必日¶
<pb:KR4d0048_SBCK_040-11a>¶
是性固所有不待訓戒而後能也年二十嫁始¶
平先生希元希元有才名夫人旣歸之人皆以¶
嘉耦賀兩家然恨巳失舅姑不得以滫髓從事¶
希元舊結廬墓側夫人與同去不入城市凢十¶
年撤紈綺屏脂澤慘慘朝暮奠饋有法希元以¶
經史敎子弟夫人亦班班成誦之講解義訓無¶
不通曉希元喜接士賔客日滿門下終歲未嘗¶
獨執七筯以食夫人多自調絮和齊供儗無少¶
倦至猝遽無有乃解裝構物以治其具惟恐一¶
<pb:KR4d0048_SBCK_040-11b>¶
缺不能相屬者生四子正巳正雅正卿皆不許¶
視家事督之學常以願成汝父之志勵之故正¶
符以春秋學爲龍圖閣&KR0033;學士刑部侍郎知梓¶
州何公取其書聞朝廷正雅以明經正卿以進¶
士爲郡國所貢一門佳士鄕人仰伏夫人力也¶
三女長適鄕貢進士王賁次適進士賈端次適¶
前靑石縣令陳公錫治平元年三月十日夫人¶
以疾卒享年五十八以三年四月十四日葬于¶
小溪縣永壽鄕鳯凰山之先塋曾祖德權祖昉¶
<pb:KR4d0048_SBCK_040-12a>¶
父奎皆不仕正符以余與其父子游見余哭且¶
拜求銘夫人之墓余銘之曰¶
　幽閑而爲女柔婉而爲婦&KR0268;嚴而爲母是皆¶
　有令譽余豈愧銘其墓兮¶
　　華陽縣君楊氏墓誌銘¶
宋治平二年十月二日故太原先生太子中舍¶
致仕閻君諱路字蹈之之夫人以疾卒享年七¶
十九明年正月十一日葬于普安鄕沙坎里與¶
先生之穴同焉其子灝以同爲同年進士來求¶
<pb:KR4d0048_SBCK_040-12b>¶
文誌其墓同故采其善狀以書夫人姓楊氏華¶
陽人父諱元吉安道守節鄕里信慕有善人君¶
子之穪夫人少孤外祖張崇文春卿攜養於其¶
家春卿爲孟昶時秀才通五經博極羣書鏗然¶
有聲干當年昶歸朝春卿留蜀畏遠仕遂爲西¶
南士人文章宗師旣老無子止有女及夫人在¶
左右恭愿柔懿動嚮禮法薫漬善術該渉文史¶
徽德婉行聞之閭里成都多豪宗巨家有以媒¶
求姻接跡于門者春卿毎拒之日是女與孫循¶
<pb:KR4d0048_SBCK_040-13a>¶
服素儉甚巳深矣蓋非可以侈麗華靡之好以¶
化其所嗜者吾將求朴茂淸粹嘉才美業之士¶
以歸之且當其意爾後果以女妻國子𦔳教周¶
式而以夫人配先生者焉式講道著書爲詩書¶
名儒先生&KR0130;尚簡潔學問無厭常以易禮春秋¶
左氏傳名其家居陋巷坐黌舎敎諸生與二子¶
四時弦誦風雨不廢夫人亦以章句字畫訓誨¶
諸女及里中内外親表之甥侄毎佳時令節車¶
交馬集衣冠擁會立&KR0049;牆宇隣&KR0107;巷帔招約呼¶
<pb:KR4d0048_SBCK_040-13b>¶
引帬裾次次羅列梱内修弟子之禮爲經師教¶
姆之賀如是者凢三十年遠近穪仰之先生素¶
貧窶衣椸食困無有贏&KR0283;而夫人服敝惡享麤¶
淡怡如也雖華章美品之在側未嘗以我之無¶
有耻之性孝且&KR0268;奉養舅姑無闕禮撫育諸叔¶
一盡乎仁愛生二子旦暮督其學長曰温景祐¶
元年進士及第以職方員外郎通判戎州代歸¶
逆江上至嘉州舟覆溺死次曰灝中皇祐元年¶
丙科遷秘書丞授雅州名山縣縣在層巒複嶺¶
<pb:KR4d0048_SBCK_040-14a>¶
之中林莾隂鬱嵐霧日發殊不與高年者起居¶
相宜灝重其行部刺史知之使假蜀之永康縣¶
夫人至縣才七月病乃作灝言之復得就藥成¶
都九月二十四日至私第歷請諸醫卒不效遂¶
啓手足矣夫人旣知書逹理道不若尋常婦人¶
女子之所爲親見温湛没不救收泣抆淚一斷¶
以命不復更嗟悼爲不可活之計&KR0013;疾歸圍兒¶
女與語無戚戚愛戀難舎之意此儻非盡通事¶
物當爾之說雖烈丈夫吾固知其未能必矣失¶
<pb:KR4d0048_SBCK_040-14b>¶
人以温封華陽縣君四女適無錫唐棐崔庶幾¶
劉繹孫二人仲㬢仲韙銘曰¶
　惟夫人出甲族粤在少失所育祖外氏恤之¶
　獨養而教性渾淑鍼縷餘親簡牘配先生保¶
　邕睦執閫範端且肅固窘陋安水菽以書史¶
　化邑屋生二子勤其讀並入仕及以祿夫人¶
　者備五福數云盡瞑就木歲時吉問歷卜彼¶
　東山地高陸從先生關陵谷刻銘章慰子&KR0152;¶
　　仁壽縣太君李氏埋銘¶
<pb:KR4d0048_SBCK_040-15a>¶
宋治平三年丙午春正月壬午太常博士宋璋¶
與其弟瑄葬其母夫人仁壽太君李氏於犀浦¶
縣金砂下村從其父贈殿中丞諱某字易從之¶
神域也夫人于元年閠五月二十三日以疾卒¶
享年七十有九惟其懿德徽行宜所以表之于¶
墓者皆具於興元太守集賢校理楊君繪之文¶
博士復俾其友廣漢郡尉秘閣校理文同謹歲¶
月之實納壙中以告其後人同乃系以辭云¶
　藏于此者誰歟是爲母歸而有令嘉之穪于¶
<pb:KR4d0048_SBCK_040-15b>¶
其宗族鄕黨者成紀夫人爾後千萬年兀者¶
夷缺者闐而瑑者或不漫而泐也嗣人其知¶
之矣噫此博士所以屬余渠渠者之志耶書¶
以薶諸幽¶
丹淵集卷四十終¶
