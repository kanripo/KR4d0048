# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:08.626128
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0141-005丹淵集-卷第五.
<pb:KR4d0048_SBCK_005-1a>¶
陳眉公先生訂正丹淵集卷五¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　詩五十一首¶
　　　賈佩蘭歌¶
綠髮憶新梳君前侍玉壺相隨五色鳳飛止帝¶
宮梧鳳時入紫烟一舉萬羽趨乘風恣敖盪衆¶
<pb:KR4d0048_SBCK_005-1b>¶
首傾雲衢帝旣天上行留鳳不與俱鎩翮下永¶
巷髠　編鉗徒赭衣舂且歌北望鸑鷟呼&KR1006;&KR1006;¶
亦喙鴆一盃死其鶵鳳亦飮瘖藥鞠域支體殊¶
娥姁豈不仁幸此全賤軀歸來南山下秋風裂¶
羅襦寒床覆龍具霜雪侵肌膚忽自感時節臨¶
風只長吁徒懷掖庭事飮泣對民夫¶
　　　徐太元¶
彼徐太元者杭州之叅軍同僚曰張惠犯贓抵¶
深文徐哀其母老詣獄輙自陳謂惠所受贓太¶
<pb:KR4d0048_SBCK_005-2a>¶
元本同分今儻獨坐惠此獄無乃寃均之不滿¶
法惠遂減死論太元亦坐免不調十餘年西臺¶
李侍郎典選世所賢聞徐之所爲特以不次遷¶
擢授鄭司功太元名始傳後爲申王師德行人¶
推先嗟哉後世人恩義日不完初旣同職事言¶
色殊相歡謟酒與佞食旦夕同杯盤一有不得¶
意艱險立萬端推之入網羅又以毒箭攅昻然¶
了自得衒露其術全此等雖曰人犬&KR0510;曾豈然¶
眼見與耳聞天下何可言我今作此詩中有二¶
<pb:KR4d0048_SBCK_005-2b>¶
義存欲使在位者此風幸相敦勿令有識人命¶
爾爲蝎蚖又欲彼正士爲國掌三銓須察此惡¶
子廢斥入冗員自然此浮薄不長其姦根覽者¶
請味之勿罪其言煩¶
　　　盖寛饒¶
次公清而狂其本出天性惜哉公㢘質不以儒¶
術正䧟害公峭刻奸犯語堅勁在位及貴戚合¶
然&KR0311;怨盛稀遷愈失意躁戾因以逞王生識其¶
趣勸以全夀命胡爲不開納封事轉凌橫五帝¶
<pb:KR4d0048_SBCK_005-3a>¶
官天下此語豈君聽上怒以不改章下求衆定¶
礭然金吾奏&KR0033;以大逆訂雖爲鄭昌頌萬嫉掩¶
一諍遂爾屬諸吏羞復受笞榜行當北闕下輙¶
引佩刀剄時雖衆所憐終爲端士病¶
　　　諸葛豐¶
少年名特立初爲貢公起元帝擢司𨽻刺舉無¶
所避間者何久濶京師語如此馳車下許章去¶
節自豐始上書擿章惡此舉誠可喜奈何少恩¶
恕春夏常繫治人多訟其短遂徙城門尉復列¶
<pb:KR4d0048_SBCK_005-3b>¶
堪猛過上爲之切齒制詔白其罪不&KR0216;下豐吏¶
豐&KR0004;在朝時數道堪猛美失職乃自取不內省¶
諸巳反惑怨其他轉譽以爲毁不欲加以刑上¶
憐之老矣庶人終於家反覆豐可耻¶
　　　新津退思堂¶
三江古劇邑入籍生齒夥詞源百端起區處不¶
可惰子醇爲之宰幽隱照必破斷事精且密有¶
若麥歷礳尙懼忽一失退卽此堂坐戾者思改¶
易無使下罹禍如此凢二載不識有纎過賢哉¶
<pb:KR4d0048_SBCK_005-4a>¶
令之師敢以此爲賀¶
　　　墨君堂晚晴凭欄¶
墨君堂中看新霽十里平林鋪淨綠青烟一去¶
抹遠岸白鳥𩀱來立喬木戴勝入園𧖟巳老栗¶
留過隴麥將熟坐待月破東嶺雲自取簾鈎更¶
高軸¶
　　　山舍早起探晴¶
山鳥轉晴日獨行風滿林澗花薫野袂岩水濺¶
幽襟側石驚新滑垂蘿愛近深蕭然此清興不¶
<pb:KR4d0048_SBCK_005-4b>¶
似戴華簪¶
　　　東谷獨往¶
久不到東谷晚晴欣細&KR0130;隂隂夾路木濺濺落¶
溪水幽涎界屏粉亂喙刻窻&KR0083;兀坐忘所歸烟¶
雲逼人起¶
　　　西崦道友¶
西崦入深窅幽茅藏隱仙虚窻畫雲篆淨几校¶
靈編絶巘聳玉幹危岩瀉珠涎相留飰青䭀人¶
世凢幾年¶
<pb:KR4d0048_SBCK_005-5a>¶
　　　送李野夫兼簡公擇學士同年¶
吾友野夫官滿歸峽中風物正春時莫因道路¶
起長歎且對江山吟好詩異日滑臺君若到&KR0009;¶
言别乘我相思聲名㔾重更論底但引冰堂金¶
屈巵¶
　　　任居雲棲枝閣¶
峩峩仙鸞山杳杳山上閣道傍問耕者居雲之¶
所作居雲倜儻士韁鎻不可&KR0350;讀書三十年議¶
論寫不涸縱橫入衆藝深曉不止畧自笑與世¶
<pb:KR4d0048_SBCK_005-5b>¶
踈囘首念岩壑安排事幽隱終老期此託結茅¶
層巒巔退比籬下雀棲枝榜其號意豈羡鵬鴞¶
時兹入岑絶&KR0009;憤滿寥廓江風拂危欄澗月滿¶
踈箔獨横古溜琴(居雲/琴名)遠意追淡泊蕭蕭&KR0130;霜¶
操隱隱天外落(&KR0130;霜居雲之/所好彈者)飄揚雜仙&KR0284;泛響¶
度林薄其誰共高興唯此猿與鶴願言解塵纓¶
一赴方外約¶
　　　朱康叔郎中棄官求母於金州因㑹華¶
　　　清宫作此詩送之¶
<pb:KR4d0048_SBCK_005-6a>¶
蟠桃實在枝蟠桃花㔾飛相隔五十春一旦還¶
相依康叔視金龜解去如糞土徒歩入嶤關金¶
州取其母古人亦有此比之康叔難幾時有古¶
人能如公棄官玉蓮仙宇中相㑹談此事使我¶
發驚歎達曉不能寐借問侍安輿輦下何時過¶
我欲率諸君扶服詣門賀¶
　　　蓬溪蘓令均利泉¶
潜流蔽荒壤嘉惠鬰所施邑人念遠汲視此無¶
以爲蘓君作之令大利收前遺一日㑹衆䤴玆¶
<pb:KR4d0048_SBCK_005-6b>¶
焉發清漪旣㔾就新甃瓶𦈢何纍纍盡言彼汙¶
濁豈爾同甘滋比戸𫉬美飮頌君皆一辭何以¶
紀君德是泉無涸時¶
　　　寃婦行¶
婉婉西隣女韶顔𧰟朝霞淑性自天與少小傳¶
令嘉孝愛親黨重巧慧閭里誇其母最嬌憐看¶
若眼下花自從掙冠笄未始離窻紗讀書佩箴¶
戒舉止無纎瑕求媒不自審得壻非良家如以¶
瓊樹枝使之並蒹葭憶&KR0004;行嫁時遺贈矜豪華¶
<pb:KR4d0048_SBCK_005-7a>¶
明珠蹙袿裾雜寳裝簮珈餘貲詎可數但較輦¶
以車其姑本寒種貪壑常谽谺得婦不問好求¶
索惟無涯侍奉四五年呌物愈餓鵶百欲一不¶
應用毒同虺虵豈惟被詬辱抑亦遭笞撾馳使¶
執賤役課責日夜加手指盡秃&KR1023;𩯭髪仍髟髿¶
一旦不任事病骨枯若槎委頓臥在床尙爾磨¶
怒牙旣死亦不顧但恣攫且拏聞之道路人涕¶
泗而咨嗟養女擇所適此事寧輕&KR0088;家法要相¶
委在邇不在遐娉禮貴得中尚約不尚奢尊章¶
<pb:KR4d0048_SBCK_005-7b>¶
若慈仁至死甘苧麻請看西隣女一失千里差¶
　　　林居¶
宿髪未暇梳林居且辰詣鮮暉散清滴濕濕滿¶
衣袂仄行盖前礙傾視因遠翳野意浩盈懷曾¶
忘傲公退¶
　　　墨君堂¶
嗜竹種復𦘕渾如王掾居高堂𠋣空岩素壁交¶
扶踈山影覆秋靜月色澄夜虚蕭爽只自適誰¶
能愛吾廬¶
<pb:KR4d0048_SBCK_005-8a>¶
　　　鑑崖(山居有青崖/平滑如鑑)¶
層崖瑩青瑶泠滑不可捫秋光發淨照林影揺¶
晴暾飛瀑滌吟肺垂蘿清飮魂惟憂漬愁霖碎¶
蘚來相痕¶
　　　宿超果山寺¶
荒途涉沮洳危嶺升坡陁愛此清淨居不倦來¶
徃多山僧見余喜㒹倒披乾陀引我坐前軒山¶
果丹碧羅食已歩野徑新柔踏晴莎就石枕古¶
稜依松執長柯是夕乃宿此東山吐圓波夜久¶
<pb:KR4d0048_SBCK_005-8b>¶
不能𥧌禽蟲伴幽哦逹旦鳴落葉固非俗士歌¶
岩猿與谿鳥應笑頻經過¶
　　　富樂山海師¶
上人者何人富樂之禪客成都昔嘗見時巳坐¶
法席别來二十年嗟此出處隔昨過芙蓉溪捨¶
檝得携䇿盤盤轉危磴上叩金仙宅林間識孤¶
標&KR0394;眼老愈碧引我翠壁下煑茗拂蘚石問之¶
第二月雄辯發古譯無由從之遊不得蒙久益¶
翻然入塵闠俛首愧名跡¶
<pb:KR4d0048_SBCK_005-9a>¶
　　　彭州南樓¶
百尺壓城端飛簷欲上摶湖光揺埤堄山影轉¶
欄杆秀野含春煦喬林擁暮寒囘頭大㟭雪千¶
&KR0775;玉㠝岏¶
　　　大&KR0268;交師演古軒¶
萬法一軒中周囘百座容曲燃簷蔔久横掲貝¶
多重信士供晨鉢門人集午鐘何時聽雄辨幾¶
柄換庭松¶
　　　新晴後溪樹隂灑然覽景成韻¶
<pb:KR4d0048_SBCK_005-9b>¶
雨後溪水急晴光鬰如浮高林放䌓隂黮黮幢¶
蓋稠麥熟桑椹好撩亂黃栗留咿咿動新蜩&KR0560;¶
&KR0560;啼乳鳩晩策貪靜境緩帶成獨遊照影俯囘¶
淵濯足臨漫流願言懷世慮逐此蕭灑休定知¶
今夕夢不作塵土憂¶
　　　黃秀才北郊書堂¶
吾邑固僻陋巉巉合群山苟無賢者居孰能營¶
幽閑黃子治北郊勝絶收其間長溪斷谷口囂¶
譁隔塵闤始至甚夷曠漸往頗險艱洞穴烟雲¶
<pb:KR4d0048_SBCK_005-10a>¶
昏澗壑松桂環幽芳自芬馥野哢常綿蠻繚磴¶
挂絶壁孤彴飛遥灣氣象奪天奥景物搜&KR0017;慳¶
築室貯群籍軒窻&KR0405;孱顔朱黃列几按坐把古¶
穴刪自取天爵高下視五兩綸處心固巳定詎¶
恤時軰訕伊余素無似謬入文墨班前得省親¶
歸屢此容追攀時亦竊講議始蹈賢聖關譬之¶
拉虎豹所得纔一斑自愧鄙樸姿得渉道&KR0105;寰¶
余亦有東谷對此何格頑毎來輙盡日須歩明¶
月還¶
<pb:KR4d0048_SBCK_005-10b>¶
　　　讀楊山人詩¶
秋高群山空衆&KR0284;吐天竅霜飇擊林野岩壑起¶
哀嘂蕭蕭寒月下合若萬&KR0017;嘯疑是太古魂㗀¶
㗀此中弔山人住中巘側耳得清峭譜之入文¶
字滿卷泠雪照其聲太淒楚勁澁皆古調俗尚¶
正淫靡惑者自夸耀山人持之歸無乃取眔譙¶
㑹有知此音相逢當一笑¶
　　　巳師竹杖¶
巳師杖竒竹坐亦不去手循摩瑩且&KR1401;痩骨何¶
<pb:KR4d0048_SBCK_005-11a>¶
蚴蟉叢枝抱奇節兩兩相對走尋常出孤梢上¶
下分左右如何此獨異天産固非偶師&KR0004;得之¶
誰此實世未有不爲師所用亦共衆植朽願師¶
勿棄置珍之比靈夀¶
　　　晚至村家¶
高原磽确石徑微籬巷明滅餘殘暉舊裾飄風¶
採桑去白袷卷水秧稻歸深葭繞澗牛散臥積¶
麥滿塲雞亂飛前谿後谷暝烟起稚子各出關¶
柴扉¶
<pb:KR4d0048_SBCK_005-11b>¶
　　　雨喜客過¶
積雨無所詣十日不出屋故人念端居牢落如¶
槁木高軒過窮巷下馬想慰沃載酒酡楊顔裹¶
飯飽桑腹日暮從者散還尋舊書讀¶
　　　墅居¶
不復入城市亂山圍一村雲霞供几席水石佐¶
琴罇病久筋力緩眠多頭目昏無人來谷口苔¶
鮮上松門¶
　　　東窻¶
<pb:KR4d0048_SBCK_005-12a>¶
叢榆落碎鈿蔓柳樸輕綿麗畹暗紅霧曲堤橫¶
翠烟嘉樹正隂合好禽新語圓東窻日巳滿猶¶
托隱嚢眠¶
　　　大雨¶
驚雲駕長風大雨灑九有崩騰百川倒豪怒一¶
雷走茫茫草木亂隱隱岩谷吼高閣晝眠人覺¶
來但支肘¶
　　　芹歎¶
清霜入寒溪水迹落一尺飛沙上芹葉脆卷如¶
<pb:KR4d0048_SBCK_005-12b>¶
燎炙孤根抱生意春澤守遺瀝願奉野人薦充¶
君盤中實¶
　　　憂居¶
憂居向山林蟲鳥日爲伍形骸乍摧剝骨肉慣¶
辛苦蔬盤羞客至病榻厭人語地僻誰往還閑¶
門閉深雨¶
　　　任氏鳴璫橋¶
清谿漱碧崖衮衮寒聲落子川愛溪聲架橋橫¶
絶壑山風撼松月倚檻聽噴薄遂號曰鳴璫古¶
<pb:KR4d0048_SBCK_005-13a>¶
人無此作¶
　　　過友人谿居¶
籬巷接菰蒲閑扉掩自娛水蟲行挿岸林鳥過¶
提壺白浪揺秋艇青烟盖晚厨主人誇野飯爲¶
我煑新蘆¶
　　　江上主人¶
客路逢江國人家占𦘕圖青林隨遠岸白水滿¶
平湖魚小猶論尺鷗輕欲問銖何時遂休去來¶
此伴潜夫¶
<pb:KR4d0048_SBCK_005-13b>¶
　　　詠月¶
見&KR0003;樓臺滿玉波中間惟只鎻孀娥可憐人萬¶
二千戸毎到缺時爭奈何¶
　　　五十¶
生平曾不事悠悠倐忽年華五十秋宦意文情¶
俱淡泊可憐渾似李蒙州¶
　　　攬照¶
耻將衰晚競青春強把圓波拂曉塵自笑年來¶
鬚𩯭白王昭不解作官人¶
<pb:KR4d0048_SBCK_005-14a>¶
　　　梁景和¶
隋氏廷中列百官幾人風節動朝端越公事𫝑¶
炎如火獨有梁毗㑹&KR0216;寒¶
　　　何桂林¶
十萬餘工造羽儀夾堤浮浪去參差堂堂送入¶
江都去渾忘當年攬頸時¶
　　　𨫼吏¶
管馬心何在排車意自閑問時將手板柱頰對¶
西山¶
<pb:KR4d0048_SBCK_005-14b>¶
　　　錦屏閣(閬州東圍十詠)¶
茂林斑若錦秀巘矗如屏底處供登覽䦨干在¶
杳㝠¶
　　　清風臺¶
無時來見襲有地更臨高坐客清談起紛紛落¶
麈毛¶
　　　四照亭¶
畫箔褰何礙珍叢發巳圓願公皆遍賞莫爲一¶
隅偏¶
<pb:KR4d0048_SBCK_005-15a>¶
　　　柳橋¶
挼風誇晚態垂雨怯春寒爲問題芳意同誰𠋣¶
𦘕欄¶
　　　曲池¶
水似珠璫入池如玉磬開臨流唯自適魚鳥莫¶
相猜¶
　　　明月臺¶
微稜生海角圓魄到天心共上唯佳客無容照¶
俗&KR0109;¶
<pb:KR4d0048_SBCK_005-15b>¶
　　　三角亭¶
合棟交生角囘欄互引牙由來因地𫝑不是故¶
尖斜¶
　　　花塢¶
繚繞穿紅蕚爛斑踏紫苔誰將錦歩障端爲使¶
君開¶
　　　藥欄¶
玉笋齊抽日金釭競列時自然俱可愛莫放𦘕¶
簾垂¶
<pb:KR4d0048_SBCK_005-16a>¶
　　　郎中庵¶
㔾築環爲堵仍裁月作床公來時隱几身世在¶
羲皇¶
丹淵集卷五終¶
<pb:KR4d0048_SBCK_005-16b>¶
