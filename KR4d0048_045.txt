# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:10.314884
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0144-045丹淵集附錄-一卷.
<pb:KR4d0048_SBCK_045-1a>¶
丹淵集附録諸公書翰詩文¶
　　　　　　蜀內江李應魁務滋甫纂¶
　　　　　　吳長洲呉一標建先甫校¶
　　　小簡　司馬光¶
某再啓特承寵惠詩序石刻𣺌然想見與可&KR0109;¶
韵游處之狀高遠蕭灑如晴雲秋月塵埃所不¶
能到某所以心服者非特詞翰之美而已也某¶
再拜¶
　　　小簡　趙　抃¶
<pb:KR4d0048_SBCK_045-1b>¶
某别啓向以蕪㫖况聞承未鄙誚過有稱肯副¶
之佳頌爲况讀復數四益用感𢠢其理明語快¶
到古作者第歎服而巳何日珍(集/下)懷瞻詠不宣¶
某祗拜¶
　　　送與可通判卭州詩　范　鎭¶
半刺爲官美臨卭自古名何言緹軾寵更侍版¶
輿行仙藉新年貴賔僚舊日榮壺漿故父老應¶
在半途迎¶
　　　送知湖州¶
<pb:KR4d0048_SBCK_045-2a>¶
浙西古名城號稱水晶宫史君老手筆文字窺¶
化工江山乆有待瑩潔如磨礲堂階走淸渠珮¶
玉鳴丁東臺觀靣衆巖擁抱開屏風遥知到未¶
幾都下傳詩筒西南四麾守一一獄戶空今行¶
定論最歸來掖垣中¶
　　　送與可通判卭州　王安石¶
文翁岀治蜀蜀士始文章司馬唱成都嗣音得¶
王楊&KR1400;&KR1400;漢守孫千秋起相望操筆賦上林脫¶
巾選爲郎擁書天祿閣奇字校偏傍忽乘駟馬¶
<pb:KR4d0048_SBCK_045-2b>¶
車牛酒過故鄕時平無諭檄不訪誓羅祥問君¶
行何爲關隴正繁霜中和𦔳宣布循吏綴前芳¶
豈特爲親榮區區夸一鄕¶
　　　送出守陵州　蘇　軾¶
壁上墨君不解語見之尚可消百憂而况我友¶
似君者素節凛凛欺霜秋淸詩健筆何足數逍¶
遥齊物追莊周奪官遣去不自覺暁梳脫髪誰¶
能收江邊亂山赤如赭陵陽正在千山頭君知¶
遠别懷抱惡時遣墨君解我愁¶
<pb:KR4d0048_SBCK_045-3a>¶
　　和與可洋川園池三十首¶
　　　湖橋¶
朱欄𦘕柱照湖明白葛烏紗曵&KR0130;行橋下龜魚¶
晚無數識君拄杖過橋聲¶
　　　橫橋¶
貪㸔翠蓋擁紅粧不覺湖邉一夜霜卷&KR0077;天機¶
霜錦叚從教匹練寫秋光¶
　　　書軒¶
雨昬石硯寒雲色風動牙籖亂葉聲庭下巳生¶
<pb:KR4d0048_SBCK_045-3b>¶
書帶草使君疑是鄭康成¶
　　　冰池¶
不嫌冰雪遶池㸔誰似詩人巧耐寒記取羲之¶
洗硯處碧琉璃下黑蛟蟠¶
　　　竹塢¶
晚節先生道轉孤歲寒惟有竹相娛麤才杜牧¶
眞堪笑喚作軍中十萬夫¶
　　　荻浦¶
雨折霜乾不耐秋白花黃葉使人愁月明小艇¶
<pb:KR4d0048_SBCK_045-4a>¶
湖邊宿便是江南鸚鵡洲¶
　　　蓼嶼¶
秋歸南浦蟪蛄鳴霜落橫湖沙水淸卧雨幽花¶
無限思抱叢寒蝶不勝情¶
　　　望雲樓¶
隂晴朝暮幾回新巳向虗空付此身出本無心¶
歸亦好白雲還似望雲人¶
　　　天漢臺¶
𣻌水東流舊見經銀潢左界上通靈此臺試向¶
<pb:KR4d0048_SBCK_045-4b>¶
天文覔閣道中間第幾星¶
　　　待月臺¶
月與高人本有期挂簷低戸映蛾眉只從昨夜¶
十分滿漸覺冰輪出海遲¶
　　　二樂榭¶
此間真趣豈容談二樂并君已是三仁智更煩¶
訶妄見坐令魯叟作瞿曇(來詩云二/見因妄生)¶
　　　灙泉亭¶
聞道池亭勝兩川應須爛醉荅雲烟勸君多揀¶
<pb:KR4d0048_SBCK_045-5a>¶
長腰米消破亭中萬斛泉¶
　　　吏隠亭¶
縱横憂患滿人間頗怪先生日日閑昨夜淸風¶
眠北牗朝來爽氣在西山¶
　　　霜筠亭¶
解籜新篁不自持嬋娟巳有歲寒姿要㸔凛&KR1006;¶
霜前意須待秋風粉落時¶
　　　無言亭¶
慇懃稽首維摩詰敢問如何是法門彈指未終¶
<pb:KR4d0048_SBCK_045-5b>¶
千偈了向人還道本無言¶
　　　露香亭¶
亭下佳人錦繡衣滿身瓔珞綴明璣晩香消歇¶
無尋處花巳飄零露巳晞¶
　　　函虗亭¶
水軒花榭兩爭妍秋月春風各自偏惟有此亭¶
無一物坐觀萬景得天全¶
　　　溪光亭¶
决去湖波尚有情&KR0077;隨初日動簷楹溪光自古¶
<pb:KR4d0048_SBCK_045-6a>¶
無人𦘕慿仗新詩與冩成¶
　　　過溪亭¶
身輕歩穏去忘歸四柱亭前野彴微忽悟過溪¶
還一笑水禽驚落翠毛衣¶
　　　披錦亭¶
煙紅露綠暁風香燕舞鸎啼春日長誰道使君¶
貧且老繡屏錦帳咽笙簧¶
　　　禊亭¶
曲池流水細鱗鱗高會傳觴似洛濵紅粉翠蛾¶
<pb:KR4d0048_SBCK_045-6b>¶
應不要畫船來徃勝於人¶
　　　菡萏亭¶
日日移床趂下風淸香不盡思何窮若爲化作¶
龜千歲巢向田田亂葉中¶
　　　荼䕷洞¶
長憶故山寒食夜野荼䕷發暗香來分無素手¶
簮羅䯻且折霜㽔浸玉醅¶
　　　篔簹谷¶
漢川修竹賤如&KR0382;斤斧何曾赦籜龍料得淸貧¶
<pb:KR4d0048_SBCK_045-7a>¶
饞大守渭濵千畆在胷中¶
　　　寒蘆港¶
溶溶晴港𣻌春暉蘆笋生時柳絮飛還自江南¶
風物否桃花流水鮆魚肥¶
　　　野人廬¶
少年辛苦事犂鉏剛厭靑山遶故居老覺華堂¶
無意味&KR0077;須時到野人廬¶
　　　此君庵¶
寄與庵前抱節君與君到處合相親冩眞雖是¶
<pb:KR4d0048_SBCK_045-7b>¶
文夫子我亦眞堂作記人¶
　　　金橙徑¶
金橙縱復里人知不見鱸魚價自低須是松江¶
煙雨裏小船燒薤擣香虀¶
　　　南園¶
不種夭桃與綠楊使君應欲候農桑春畦雨過¶
羅紈膩夏壠風來餅餌香¶
　　　北園¶
漢水巴山樂有餘一麾從此首歸𡍼北園草木¶
<pb:KR4d0048_SBCK_045-8a>¶
慿君問許我他年作主無¶
　　　與可有詩見寄云待將一叚鵝溪絹掃¶
　　　取寒梢萬尺長次韻荅之¶
爲愛鵝溪白蠒光掃殘雞距紫毫鋩世間亦有¶
千尋竹月落庭空影許長¶
　　　林子中以詩寄與可及餘(與可旣没/追和其韻)¶
斯人所甚厭投𢌿毎不受欲其少須&KR0119;奪去惟恐¶
後云誰尸此職無乃亦假守賦才有巨細無異斛¶
與㪷胡不安其分但聽物所誘時來各飛動意合無¶
<pb:KR4d0048_SBCK_045-8b>¶
妍醜坐令雞栖車長載未伯厚平生無一旅旣¶
死咤萬口自聞與可亡胷臆生堆阜懸知臨絕¶
意要我一執手相望五百里安得自其牗遺文¶
付來哲後事待諸友伶俜𥞇紹孤老病孟光偶¶
世人賤目見爭笑千金帚君詩與楚詞識者當¶
有取但如愛墨竹此難吾巳乆故人多厚祿能¶
復哀君否不見林與蘇饑寒自奔走¶
　　書與可墨竹(并序)¶
　　　亡友文與可有四絕詩一楚詞二草書¶
<pb:KR4d0048_SBCK_045-9a>¶
　　　三畫四與可嘗云世無知我者惟子瞻¶
　　　一見識吾妙處旣没七年覩其遺迹而¶
　　　作是詩¶
筆與子皆逝詩今誰爲新空遺運斤質&KR0077;弔斷¶
絃人¶
　　題與可墨竹(并序)¶
　　　故人文與可爲道師王執中作墨竹且¶
　　　謂執中勿使他人書字待蘇子瞻來令¶
　　　作詩其側與可旣没八年而軾始還朝¶
<pb:KR4d0048_SBCK_045-9b>¶
　　　見之乃賦一首¶
斯人定何人游戲得自在詩鳴草聖餘兼入竹¶
三昧時時出水石荒怪軼象外舉世知珍之賞¶
會獨余最知音古難合奄忽不少待雖云死生¶
隔相見如龔隗¶
　　　與可字說¶
鄕人皆好之何如曰未可也鄕人皆惡之何如¶
曰未可也不如鄕人之善者好之其不善者惡¶
之善者好之不善者惡之足以爲君子乎曰未¶
<pb:KR4d0048_SBCK_045-10a>¶
也孔子爲問者言也以爲賢于所問者而巳君¶
子之居鄕也善者以勸不善者以耻夫何惡之¶
有君子不惡人亦不惡於人子夏之於人也可¶
者與之其不可者拒之子張曰君子尊賢而容¶
衆嘉善而矜不能我之大賢歟於人何所不容¶
我之不賢歟人將拒我如之何其拒人也子張¶
之意豈不曰與其可者而不可者自遠乎使不¶
可者而果遠也則其爲拒也甚矣而子張何惡¶
於拒也曰惡其有意於拒也夫苟有意於拒¶
<pb:KR4d0048_SBCK_045-10b>¶
則天下相率而去之吾誰與居然則孔子之於¶
孺悲也非拒歟曰孔子以不屑教誨者也非拒¶
也夫苟無意於拒則可者與之雖孔子子張皆¶
然吾友文君名同字與可或曰爲子夏也歟曰¶
非也取其與不取其拒爲子張者也與可之爲¶
人也守道而忘勢行義而忘利修德而忘名¶
與爲不義雖祿之千乘不顧也雖然未嘗有¶
惡于人人亦莫之惡也故曰與可爲子張者¶
也¶
<pb:KR4d0048_SBCK_045-11a>¶
　　　與可琴銘¶
攫之幽然如水赴谷釋之蕭然如葉脫木按之¶
噫然應指而長言者似君置之枵然遺形而不¶
言者似僕¶
　　　與可𦘕墨竹屏風賛¶
與可之文其德之糟粕與可之詩其文之毫末¶
詩不能盡溢而爲書變而爲畫皆詩之餘其詩¶
與文好者益寡有好其德如好其畫者乎悲夫¶
　　　戒壇院與可畫墨竹賛¶
<pb:KR4d0048_SBCK_045-11b>¶
風梢雨籜上傲冰雹霜根雪節下貫金鐵誰爲¶
此君與可姓文惟其有之是以好之¶
　　石室先生畫竹賛(并序)¶
　　　與可文翁之後也蜀人猶以石室名其¶
　　　家而與可自謂笑笑先生蓋可謂與道¶
　　　皆逝不畱於物者也顧嘗好畫竹客有¶
　　　賛之者曰¶
先生閒居獨笑不巳問安所笑笑我非爾物之¶
相物我爾一也先生又笑笑所笑者笑笑之餘¶
<pb:KR4d0048_SBCK_045-12a>¶
以竹發妙竹亦得風天然而笑¶
　　　與可飛白賛¶
嗚呼哀哉與可豈其多好好奇也歟抑其不試¶
故藝也始予見其詩與文又得見其行草篆&KR0674;¶
也以爲止此矣旣没一年而復見其飛白美哉¶
多乎其盡萬物之態也霏霏乎其&KR0002;輕雲之蔽¶
月飜飜乎其&KR0002;長風之卷斾也猗猗乎其&KR0002;遊¶
絲之縈柳絮&KR1602;&KR1602;乎其&KR0002;流水之舞荇&KR0926;也離¶
離乎其遠而相屬縮縮乎其近而不隘也其工¶
<pb:KR4d0048_SBCK_045-12b>¶
至于如此而余乃今知之則余之知與可者固¶
無幾而其所不知者蓋不可勝計也嗚呼哀哉¶
　　　與可枯木賛¶
恠木在庭枯柯北走窮猿投壁驚雀入牗居者¶
蒲氏畫者文叟賛者蘇子觀者如後¶
　　　與可畫竹木石賛(并引)¶
　　　友人文與可旣没十四年見其遺墨於¶
　　　吕元鈞之家嗟歎之餘輙復賛之¶
竹寒而笑木瘠而壽石醜而文是爲三益之友¶
<pb:KR4d0048_SBCK_045-13a>¶
粲乎其可接邈乎其不可囿我懷斯人烏乎其¶
可復覯也¶
　　　䟦與可墨竹¶
昔時與可墨竹見精縑良&KR0083;輒憤筆揮灑不能¶
自巳坐客爭奪持去與可亦不甚惜後來見人¶
設置筆研卽逡廵避去人就求某至終歲不可¶
得或問其故與可曰吾乃者學道未至意有所¶
不適而無所遣之故一發於墨竹是病也今吾¶
病良巳可&KR0002;何然以余觀之與可之病亦未得¶
<pb:KR4d0048_SBCK_045-13b>¶
爲巳也獨不容有發者乎余將伺其發而掩取¶
之然彼方以爲病而吾又利其病是吾亦病也¶
熈寧庚戌七月二十一日子瞻書¶
　　　䟦與可䊸竹¶
䊸竹生于陵陽守居之北崖蓋歧竹也其一未¶
脫籜爲蝎所傷其一困於嵌巖是以爲此狀也¶
吾亡友文與可爲陵陽守見而異之以墨圖其¶
形余得其摹本以遺玉册官祁永使刻之石以¶
爲好事者動心駭目詭特之觀且以想見亡友¶
<pb:KR4d0048_SBCK_045-14a>¶
之風節其屈而不撓者蓋如此云¶
　　　䟦趙㞦屏風文與可竹¶
與可所至詩在口竹在手來京師不及歲請郡¶
還鄕而詩與竹皆西矣一日不見使人思之其¶
靣目嚴泠可使靜險躁厚鄙薄今相去數千里¶
其詩可求其竹可乞其所以靜厚者不可致此¶
予所以見竹而歎也¶
　　　䟦與可草書¶
李公擇&KR0004;學草書所不能者輒雜以眞行劉貢¶
<pb:KR4d0048_SBCK_045-14b>¶
甫謂之鸚哥嬌其後稍進問僕吾書比來何如¶
僕對可謂秦吉了矣與可聞之大笑是日坐人¶
爭索與可草書落筆如風&KR0004;不經意劉意謂鸚¶
鵡之于人言止能道此數句耳十月一日¶
張長史草書必竢醉或以爲奇醒卽天眞不全¶
此乃長史未妙猶有醉醒之辨&KR0002;逸少何嘗寄¶
於酒乎僕亦未免此事¶
書&KR0004;無意於嘉乃嘉爾草書雖是積學乃成然¶
要是出于欲𨒪古人云怱怱不及草書此語非¶
<pb:KR4d0048_SBCK_045-15a>¶
是&KR0002;怱怱不及乃是平時亦有意於學此弊之¶
極遂至於周越仲翼無足恠者吾書雖不甚佳¶
然自出新意不踐古人是一快也¶
　　䟦與可論草書後¶
　　　與可云余學書凡十年終未得古人用¶
　　　筆相傳之法後因見道上闘蛇遂得其¶
　　　妙乃知㒹素之爲各有所悟然後至于¶
　　　如此耳¶
留意於物徃徃成趣昔人有好草書夜夢則見¶
<pb:KR4d0048_SBCK_045-15b>¶
蛟龍紏結後數年或晝日見之草書則工矣而¶
所見亦可患與可之所見豈真蛇耶抑草書之¶
精也予平生好與與可劇談大噱此語恨不令¶
與可聞之令其一捧腹絕倒也¶
　　　小簡(八首)¶
軾啓近承書誨喜聞尊候益康勝見乞浙郡不¶
知得否相次入文字乞宣與明若得與兄聮棹¶
南行一叚異事也中前桑榆之詞極爲工妙尋¶
曾有書道此&KR0077;是此書不逹耶老兄詩筆當今¶
<pb:KR4d0048_SBCK_045-16a>¶
少儷惟劣弟或可以髣髴墨竹卽未敢云爾呵¶
呵佳墨比望老兄分惠反蒙來索大好禪機何¶
處學得來大軸揮灑必已了專令人&KR0049;請切告¶
烏綵欄兩卷稍暇便冩去近見子由作墨竹賦¶
意思蕭散不復在文字畛域中真可以配老筆¶
也亦欲冩在絹卷上如何如何乍凉萬萬珎重¶
　　　又¶
軾自宻移河中至京城外改差徐州復挈而東¶
仕宦本不擇地然彭城於私計比河中爲便安¶
<pb:KR4d0048_SBCK_045-16b>¶
耳今日㳂汴赴任與舎弟同行聞與可與之議¶
姻極爲喜幸從來交契如此又復結此無窮之¶
歡美事美事但寒門不稱計與可必不見鄙也¶
臨行冗甚奉書殊不謹竢到任别上問次¶
　　　又¶
軾再拜姪女子𫉬執箕箒非獨渠厚幸而不肖¶
𫉬交于左右者緣此愈親篤矣欣慰之懷殆不¶
可言不敢復具啓狀必不見罪也聞舍弟談壻¶
之賢公之子固應爾姪女子粗知書暁義理計¶
<pb:KR4d0048_SBCK_045-17a>¶
亦稱公家婦也更望訓誨其不逮也¶
　　　又¶
軾啓疊辱來教承起居佳適聞中間復微恙且¶
喜尋巳平復軾比來亦多病漸老不耐小放意¶
輒成疾不可不加意謹護也水後彌年勞役今¶
復聞决口未可塞紛紛何時定乎寄和潞老詩¶
甚精奇稍閑當亦作六言殆難繼也未緣會晤¶
萬萬以時珍重¶
　　　又¶
<pb:KR4d0048_SBCK_045-17b>¶
軾啓稍不馳問不審入冬尊體何如想舊疾盡¶
去眠食益佳矣見秋榜知八郎巳捷不勝欣𢠢¶
惟十一郎偶失甚爲悵然然一跌豈廢千里想¶
不以介意寄示碑刻作語古妙非世俗所能髣¶
髴長句偈甚奇非獨文字甘降便當北靣參問¶
也近有一僧名道潛字參寥杭人也時來相見¶
詩句淸絕可與林逋相上下而通了道義見之¶
令人蕭然有一詩與之錄呈爲一笑也未由展¶
奉萬萬以時自重不宣¶
<pb:KR4d0048_SBCK_045-18a>¶
黄樓賦如巳了望付去人如未幸留意¶
　　　又¶
軾啓近逓中辱書承非乆到闕卽日想巳入覲¶
矣無緣一見於邑可知苦寒尊候何似貴眷令¶
子各安勝軾蒙庇粗遣秋來水災幾巳爲魚必¶
知之矣寄惠六言小集古人之作今世未省見¶
老兄别後道德文章日進追配作者而劣弟&KR0180;¶
墯日退卒爲庸人他日何以見左右慙悚而巳¶
所要拙文實未有以應命又見兄之作但欲焚¶
<pb:KR4d0048_SBCK_045-18b>¶
筆硯耳何敢自露兄淹外旣乆雖與時闊疎而¶
公議卓然當遂踐淸近也歲行盡萬萬以時自¶
重不宜¶
　　　又¶
軾啓郡人還疊辱書敎承尊&KR0049;微違和尋巳平¶
愈然尚未甚美食又得蒲大書云尊貌頗淸削¶
伏料道氣乆充微疾不能近然未免憂愁惟謹¶
擇毉藥痛加調練莫須燃艾否軾近來亦自多¶
病年老使然無足怪者蒙寄惠&KR0367;竹真可爲古¶
<pb:KR4d0048_SBCK_045-19a>¶
今之冠謹當綴黃素其後作十餘軸謹援此例¶
不可過望所示當作歌詩題之軾作此乃莫大¶
之幸日夜所願而不得者今後更不敢送浙物¶
去矣老兄恐嚇之術一何疎哉想(當/一)大噱别後¶
亦有拙詩百餘首方令人編錄以求斤斧後信¶
寄去老兄盛作尚恨見少當更蒙借示使劣弟¶
稍稍長進此其爲賜又非頒惠墨竹之比也冗¶
中奉啓不盡言¶
　　　又¶
<pb:KR4d0048_SBCK_045-19b>¶
軾啓冗迫稍踈上問伏想尊&KR0130;佳勝承書領吳¶
興衆議謂公當在近侍故不甚快然不肖深爲¶
左右賀也吳興山水淸遠公雅量弘度在王謝¶
閒此授殆天意耳軾欲乞宣城若幸得之當與¶
公爲隣國真是一叚奇事然事之如人意者亦¶
自難遂從古以然公自南河赴任舟行艱澁何¶
不自五丈河由曹鄆濟過我於徐自泗入淮乎¶
但恐五丈河無氷不然者公必出此也且更熟¶
籌之餘惟萬萬以時自重筆凍奉啓殊不謹¶
<pb:KR4d0048_SBCK_045-20a>¶
　石㓜安言亦可呼水精宫使此語可記¶
　　　墨君堂記¶
凡人相與號呼者貴之則曰公賢之則曰君自¶
其下則爾汝之雖公卿之貴天下貌畏而心不¶
服則進而君公退而爾汝者多矣獨王子猷謂¶
竹君天下從而君之無異辭今與可又能以墨¶
𧰼君之形容作堂以居君而屬余爲文以頌君¶
德則與可之於君信厚矣與可之爲人也端靜¶
而文明哲而忠士之修潔博習朝夕磨治洗濯¶
<pb:KR4d0048_SBCK_045-20b>¶
以求交於與可者非一人也而獨厚君如此君¶
又疎簡抗勁無聲色臭味可以娛恱人之耳目¶
鼻口則與可之厚君也其必有以賢&KR0002;矣世之¶
能寒燠人者其氣&KR0395;亦未至&KR0002;雪霜風雨之切¶
於饑膚也而士鮮不以爲欣戚喪其所守自植¶
物而言之四時之變亦大矣而君獨不顧雖微¶
與可天下其孰不賢之然與可獨能得君之深¶
而知君之所以賢雍容談笑揮灑奮迅而盡君¶
之德稚壯枯老之容披折&KR0367;仰之勢風雪凌厲¶
<pb:KR4d0048_SBCK_045-21a>¶
以觀其操崖石犖确以致其節得志遂茂而不¶
驕不得志瘁瘠而不辱羣居不倚獨立不懼與¶
可之於君可謂得其情而盡其性矣余雖不足¶
以知君願從與可求君之昆弟子孫族屬朋友¶
之象而藏於吾室以爲君之别館云¶
　　　與可𦘕篔簹谷&KR0367;竹記¶
竹之始生一寸之萌耳而節葉具焉自蜩腹虵¶
蚹以至于劒㧞千尋者生而有之也今𦘕者乃¶
節節而爲之葉葉而累之豈復有竹乎故𦘕竹¶
<pb:KR4d0048_SBCK_045-21b>¶
必先得成竹於胷中執筆熟視乃見其所欲𦘕¶
者急走從之振筆&KR0033;遂以追其所見如兎走鶻¶
落少縱則逝矣與可之教予如此予不能然也¶
而心識其所以然夫旣心識其所以然而不能¶
然者內外不一心手不相應不學之過也故凡¶
有見於中而操之不摯者平居自視了然而臨¶
事忽焉喪之豈獨竹乎子由爲墨竹賦以遺與¶
可曰庖丁解牛者也而養生者取之輪扁斵輪¶
者也而讀書者與之今夫夫子之託於斯竹也¶
<pb:KR4d0048_SBCK_045-22a>¶
而予以爲有道者則非邪子由未嘗𦘕也故得¶
其意而巳若予者豈獨得其意并得其法與可¶
𦘕竹&KR0004;不自貴重四方之人持縑素而請者足¶
相躡於其門與可厭之投諸地而罵曰吾將以¶
爲韈士大夫傳之以爲口實及與可自洋州還¶
而余爲徐州與可以書遺余曰近語士大夫吾¶
墨竹一𣲖近在彭城可徃求之韈材當萃於予¶
矣書尾復冩一詩其畧曰擬將一叚鵝谿絹掃¶
取寒梢萬尺長予謂與可竹長萬尺當用絹二¶
<pb:KR4d0048_SBCK_045-22b>¶
百五十匹知公倦於筆硯願得此絹而巳與可¶
無以荅則曰吾言妄矣世豈有萬天竹哉余因¶
而實之荅其詩曰世間亦有千尋竹月落庭空¶
影許長與可笑曰蘇子辯則辯矣然二百五十¶
匹吾將買田而歸老焉因以所𦘕篔簹谷&KR0367;竹¶
遺予曰此竹數尺耳而有萬尺之勢篔簹谷在¶
洋州與可嘗令予作洋州三十韻篔簹谷其一¶
也予詩云漢川脩竹賤如蓬斤斧何曾赦籜龍¶
料得淸貧饞太守渭濵千畝在胷中與可是日¶
<pb:KR4d0048_SBCK_045-23a>¶
與其妻遊谷中燒筍晚食發函得詩失笑噴飯¶
滿案元豐二年正月二十一日與可没于陳州¶
是歲七月七日予在湖州曝書𦘕見此竹廢卷¶
而哭失聲昔曹孟德祭橋公文有車過腹痛之¶
語而予亦載與可疇昔戲笑之言者以見與可¶
於予親厚無間如此也¶
　　　祭與可文¶
年月日從表弟蘇軾謹以淸酌庶羞之奠致祭¶
于故湖州文府君與可學士兄之靈曰嗚呼哀¶
<pb:KR4d0048_SBCK_045-23b>¶
哉與可能復飮此酒也夫能復賦詩以自樂皷¶
琴以自侑也夫嗚呼哀哉余尚&KR0216;言之氣噎悒¶
而填胷淚疾下而淋衣忽收淚以自問非夫人¶
之爲慟而誰爲乎道之不行哀我無徒豈無友¶
朋逝莫告余惟余與可匪亟匪徐招之不來麾¶
之不去不可得而親其可得而踈之耶嗚呼哀¶
哉孰能敦德秉義如與可之和而正乎孰能養¶
民厚俗如與可之寛而明乎孰能爲詩與楚詞¶
如與可之婉而淸乎孰能齊寵辱忘得喪如與¶
<pb:KR4d0048_SBCK_045-24a>¶
可之安而輕乎嗚呼哀哉余聞訃之三日夜不¶
眠而坐喟夢相從而驚覺滿茵蓆之濡淚念有¶
生之歸盡雖百年其必至惟有文爲不朽與有¶
子爲不死雖冨貴夀考之人未必皆有此二者¶
也然余嘗聞與可之言是身如浮雲無去無來¶
無亡無存則夫所謂不朽與不死者亦何足云¶
乎嗚呼哀哉尚饗¶
　　　黄州再祭與可文¶
年月日從表弟具官蘇軾謹以淸酌庶羞之奠¶
<pb:KR4d0048_SBCK_045-24b>¶
昭告于亡友湖州府君與可學士文兄之靈嗚¶
呼哀哉我官于岐實始識君廣口秀眉忠信而¶
文志氣方剛談詞如雲一别五年君譽日聞道¶
德爲膏以自濯薰藝學之多蔚如秋蕡脫口成¶
章粲莫可耘馳騁百家錯落紛紜使我羞歎筆¶
硯爲焚再見京師黙無所云杳兮淸深落其華¶
英昔蓻我&KR0112;今熟其饋啜漓歌呼得淳而醺天¶
力自然不施膠筋坐了萬事氣回三軍笑我皇¶
皇獨違垢紛俯仰三州眷戀桑枌仁施草木信¶
<pb:KR4d0048_SBCK_045-25a>¶
及䴥&KR0874;昻然來歸獨立無羣俛焉復去初無戚¶
欣大哉死生悽愴蒿蔒君没談笑大鈞徒勤喪¶
之西歸我竄江濆何以薦君採江之芹相彼日¶
月有朝必曛我在茫茫凡幾合分盡此一觴歸¶
安于墳嗚呼哀哉尚饗¶
　　　與可學士墨君堂　蘇　轍¶
虗堂竹叢閒那復厭竹遠風庭響交戞月牖散¶
凌亂尚恐晝掩關嬋娟不長見中堂開素壁蕭¶
颯起霜幹隨宜賦生意落筆皆䓤蒨根莖雜土¶
<pb:KR4d0048_SBCK_045-25b>¶
石枝葉互長短依依露下綠冉冉風中展開門¶
視叢薄與此終何辨¶
　　和與可洋州園亭三十韻¶
　　　湖橋¶
湖南堂宇深湖北林亭遠不作過湖橋兩處那¶
相見¶
　　　横橋¶
湖裏種荷花湖邊種楊柳何處渡橋人問是人¶
閒否¶
<pb:KR4d0048_SBCK_045-26a>¶
　　　書軒¶
綠竹覆淸渠塵心日月踈使君遺癖在苦要讀¶
文書¶
　　　&KR1413;池¶
水深&KR1413;亦厚滉蕩鋪寒玉好在水中魚何愁池¶
上鶩¶
　　　竹塢¶
空陂放修竹肅肅復𡨕𡨕莫除塢外笋從使入¶
園生¶
<pb:KR4d0048_SBCK_045-26b>¶
　　　荻浦¶
離披寒露下蕭索微風觸摧拆有餘靑從橫未¶
須束¶
　　　蓼嶼¶
風高蓮欲衰霜重蓼&KR0004;發會使此池中秋芳未¶
嘗歇¶
　　　望雲樓¶
雲生如湧泉雲散如飜水百變一凭欄悠悠定¶
誰使¶
<pb:KR4d0048_SBCK_045-27a>¶
# SB1_0859-154.png
# page missing
<pb:KR4d0048_SBCK_045-28a>¶
# SB1_0859-155.png
# page missing
<pb:KR4d0048_SBCK_045-29a>¶
# SB1_0859-156.png
# page missing
<pb:KR4d0048_SBCK_045-30a>¶
# SB1_0859-157.png
# page missing
<pb:KR4d0048_SBCK_045-31a>¶
　　　禊亭¶
觴流無定處客醉醒還酌毋令仲御歌空使人¶
驚愕¶
　　　菡䔰亭¶
開花濁水中抱性一何㓗朱檻月明時淸香爲¶
誰發¶
　　　&KR1616;醾洞¶
猗猗翠蔓長藹藹繁香足綺席墮殘英芳罇漬¶
餘馥¶
<pb:KR4d0048_SBCK_045-31b>¶
# SB1_0859-159.png
# page missing
<pb:KR4d0048_SBCK_045-31b>¶
　　　此君菴¶
風稍遶林匝霜幹當窻靜遥知素壁上醉墨森¶
相映¶
　　　金橙逕¶
葉如石楠堅實比霜柑大穿逕得新苞令公憶¶
鱸鱠¶
　　　南園¶
官是勸農官種桑亦其所安得陌上人隔葉攀¶
條語¶
<pb:KR4d0048_SBCK_045-32a>¶
　　　北園¶
使君美且仁遍地種桃李豈獨放春花行㸔食¶
秋子¶
　　　荅與可十首¶
遠遊旣爲東魯迁居又愛南山齒髪自知將老¶
心懷且欲偷安¶
舜井溢流陌上歷山近在城頭覊旅三年忘云¶
故園何日歸休¶
野歩西湖綠縟晴登北渚煙綿蒲蓮自可供腹¶
<pb:KR4d0048_SBCK_045-32b>¶
魚蠏何嘗要錢¶
飮酒方橋夜月釣魚𦘕舫秋風冉冉荷香不斷¶
悠悠水靣無窮¶
雨過山光欲溜寒來水氣如蒸勝處何須吳越¶
隨方亦有遊朋¶
楊雄執戟雖乆陶令歸田未能眼㸔雲山無柰¶
神傷簿領相仍¶
終歲常親鞭朴此生知&KR0018;詩書欲尋舊學無處¶
時有故人起予¶
<pb:KR4d0048_SBCK_045-33a>¶
故人遠在江漢萬里時寄聲音聞道禪心寂寞¶
未廢詩人苦吟¶
佳句近參風雅微詞間發離騷竊欲比君&KR0067;信¶
莫年詩賦尤高¶
相思欲見無路滿秩西歸有時及君鈴閤少事¶
飮我松醪滿巵¶
　　　送與可知湖州¶
連持梁洋卯乆作溪山主深知爲郡樂但畏買¶
茶&KR0002;來歸天祿閣坐守登聞皷九重未明入百¶
<pb:KR4d0048_SBCK_045-33b>¶
辟盈庭舞城南獨歸卧心事誰當語舊聞吳興¶
勝試問天公取家貧槖裝盡歲莫輕㠶舉苕溪¶
淨多石弁嶺瘦無土湖藕雪冰絲山茶潑牛乳¶
香粳飯玉粒鮮鯽鱠紅縷宫開水精㓗人寄𦘕¶
屏住俗吏自難堪詩翁正當與從來思淸絕况¶
乃病新愈團團肘後丹暠暠胷中素高卧鎭夸¶
俗淸談靜煩訴應笑杜紫微湖亭但狂顧¶
　　　墨竹賦¶
與可以墨爲竹視之良竹也客見而驚焉曰今¶
<pb:KR4d0048_SBCK_045-34a>¶
夫受命於天賦形於地涵濡雨露振蕩風氣春¶
而萌芽夏而解弛散柯布葉逮冬而遂性剛㓗¶
而疎&KR0033;姿嬋娟以閑媚渉寒暑之徂變傲冰雪¶
之凌厲均一氣於草木嗟壤同而性異信物生¶
之自然雖造化其能使今子研靑松之煤運脫¶
兎之毫睥睨牆堵振洒繒綃須&KR0119;而成鬱乎蕭¶
騷曲&KR0033;橫斜穠纖&KR0763;高竊造物之潛思賦生意¶
於崇朝子豈誠有道者耶與可听然而笑曰夫¶
予之所好者道也放乎竹矣始予隱乎崇山之¶
<pb:KR4d0048_SBCK_045-34b>¶
陽廬乎脩竹之林視聽漠然無槩乎予心朝與¶
竹乎爲游莫與竹乎爲朋飮食乎竹間&KR0367;息乎¶
竹隂觀竹之變也多矣若夫風止雨霽山空日¶
出猗猗其長森乎滿谷葉如翠羽筠如蒼玉澹¶
乎自持淒兮欲滴蟬鳴鳥噪人響寂歴忽依風¶
而長嘯𦕈掩冉以終日笋含籜而將墜根得土¶
而横逸絕澗谷而蔓延散子孫乎千億至若藂¶
薄之餘斤斧所施山石犖埆荆棘生之蹇將抽¶
而莫逹紛旣折而猶持氣雖傷而益壯身巳病¶
<pb:KR4d0048_SBCK_045-35a>¶
而増奇淒風號怒乎𨻶穴飛雪凝&KR3359;乎陂池悲¶
衆木之無頼雖百圍而莫支猶復蒼然於旣寒¶
之後凛乎無可憐之姿追松栢以自偶竊仁人¶
之所爲此則竹之所以爲竹也始也余見而恱¶
之今也恱之而不自知也忽乎忘筆之在手與¶
帋之在前勃然而興而脩竹森然雖天造之無¶
朕亦何以異於茲焉客曰蓋予聞之庖丁解牛¶
者也而養生者取之輪扁斵輪者也而讀書者¶
與之萬物一理也其所從爲之者異爾况夫夫¶
<pb:KR4d0048_SBCK_045-35b>¶
子之託於斯竹也而予以爲有道者則非耶與¶
可曰唯唯¶
　　　祭文與可學士文¶
維元豐二年歳次巳未二月庚子朔具官蘇轍¶
謹以淸酌庶羞之奠致祭于故吳興太守與可¶
學士親家翁之靈嗚呼與君結交自我先人舊¶
好不忘繼以新姻鄕黨之歡親友之恩豈無他¶
人君則兼之君牧吳興我官南京從君季子長¶
女實行君次于陳徃見姑嫜使者未反而君淪¶
<pb:KR4d0048_SBCK_045-36a>¶
亡于何不淑以至于斯匪人所知神實爲之昔¶
我愛君忠信篤實廉而不劌柔而不屈發爲文¶
章實似其德風雅之深追配古人翰墨之工世¶
無擬倫人得其一足以自珍縱橫放肆乆而疑¶
神晚歲好道耽恱至理洗濯塵翳湛然不起病¶
革不亂遺書滿&KR0083;嗟乎今日見此而巳我欲哭¶
君神徃身留遣使徃奠涕泗橫流絳幡素車歸¶
安故丘嗚呼哀哉尚饗¶
丹淵集附録終¶
<pb:KR4d0048_SBCK_045-36b>¶
# SB1_0859-170.png
