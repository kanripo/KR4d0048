# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:08.495198
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0141-002丹淵集-卷第二.
<pb:KR4d0048_SBCK_002-1a>¶
陳眉公先生訂正丹淵集卷二¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　呉一標建先¶
　　樂府雜詠¶
　　　秦王卷衣¶
咸陽秦王家宮闕明曉霞丹文映碧鏤光采相¶
鈎加銅螭逐銀猊壓屋矜蟠拏洞戸鎻日月其¶
<pb:KR4d0048_SBCK_002-1b>¶
中光景賒春風動珠箔鸞額金窠斜美人&KR0077;扇¶
坐著落庭下花閑弄玉指環輕冰扼紅牙君王¶
顧之咲爲駐七寳車自卷金縷衣龍鸞蔚紛葩¶
持以贈所愛結歡期無涯¶
　　　殿前生桂樹¶
童童彼芳桂藹藹生廣內靈根浹和液柯葉冬¶
不改日月最臨照&KR0040;露偏汪濊願保剛勁質與¶
君同萬歲¶
　　　臨高臺¶
<pb:KR4d0048_SBCK_002-2a>¶
臨高臺望故鄕地千里天一方極目外空茫茫¶
&KR0012;雲飛不我將安得羽翼西南翔¶
　　　自君之出矣¶
自君之出矣弔影度晨夕中門一歩地未省有¶
行迹閨闈足儀檢常恐犯䋲尺欲寄錦字書知¶
誰者云的¶
　　　東門行¶
士有失所偶難甘蓬蓽微拔劔出東門感憤不¶
顧歸賢哉彼嘉匹逐逐牽其衣願同此饘粥節¶
<pb:KR4d0048_SBCK_002-2b>¶
義安得違況今謂清世不可復爲非¶
　　　西門行¶
盛年可愛重芳辰宜嬉遊金甕釀醇酒玉盤炙¶
肥牛青春九十日不可一日休勿自汨浩氣滿¶
胷藏百憂君莫惜黃金黃金身後讎自古貪與¶
吝常爲賢者羞¶
　　　塘上行¶
寒塘漲新&KR0040;灔灔翠波滿沙晴歩聲澁風引羅¶
帶緩蒲牙妬舌利荷葉歡心卷生平玉衣夢至¶
<pb:KR4d0048_SBCK_002-3a>¶
此神亦誕徒誦小星篇無人覺腸斷¶
　　　釣竿¶
霜刀裁綠筠桂餌掛輕緡歛迹天地間側身江¶
海濱悠悠寳帳夜寂寂烟波春何時投竿歸再¶
與君子親¶
　　　烏生八九子¶
南山有烏鳥生子層崖巔戢戢新羽成相將弄¶
晴烟朝饑集壠上暮渇來嵓前託居深林中自¶
足終爾年胡爲去所依無乃甘棄捐&KR0077;愛庭樹¶
<pb:KR4d0048_SBCK_002-3b>¶
好群飛投碧圓高枝踏未穩身巳隨潜弦因知¶
萬物理主者持黙權凢云愛此命生死期巳然¶
出入旣有定何歎於後先¶
　　　野田黃雀行¶
搥鼉鏗鯨宴瑶臺紅鵶弄翼春徘徊和風入坐¶
賓主樂金觥玉豆天中來勸君劇飮莫自訴暗¶
中光景能相催試看庭前好花謝枝下落多枝¶
上開人生不厭苦行樂勿用蹙促相驚猜賢愚¶
貴賤各有命此理悟者眞賢哉¶
<pb:KR4d0048_SBCK_002-4a>¶
　　　苦寒行¶
上太行&KR0006;高盤盤日將暮&KR0006;歲巳闌入谷口&KR0006;¶
出林端風慘慘&KR0006;吹骨寒冰霜結&KR0006;玉㠝岏光¶
上照&KR0006;天色乾紛橫委&KR0006;草樹殘黯慄烈&KR0006;烟¶
雲&KR1998;僕足皸&KR0006;馬蹄抏望所舍&KR0006;摧心肝囊立¶
空&KR0006;衣且單嗟道途&KR0006;胡艱難¶
　　　苦&KR0044;行¶
黃人頓駕留天中金鵶吐火燒碧空炎光染雲¶
聳岌岌旱氣爍土飛蓬蓬龍揺乾胡不作&KR0040;虎¶
<pb:KR4d0048_SBCK_002-4b>¶
裂渇吻無生風安得有術擘海水入底一扣鮫¶
人宮¶
　　　俠客行¶
紫髯圍碧瞳勇氣炙坐&KR0044;生平脫覉羈少小服¶
義烈堂堂吐高論牙齒若嚼鐵寳劒壓䏶橫誰¶
耻我可雪酣歌入都市當靣洗入血常言荆軻¶
愚毎&KR0015;豫讓拙事已不受謝門前車馬絶自謂¶
取功名焉能由筆舌¶
　　　巫山高¶
<pb:KR4d0048_SBCK_002-5a>¶
巫山高高凝烟十二碧簮寒挿天危嵓絶壁巳¶
飛動況復下壓萬丈之蒼淵波衝浪激作深井¶
虎眼徹底時一漩長風澒湧發灔澦惡色怒&KR0020;¶
因誰然我欲截中流虹梁莫得施&KR2080;蜷東西相¶
遠望不到兩目欲斷心將穿回看高唐廟下灑¶
靈&KR0040;遣我歸意常翩翩¶
　　　水仙操¶
嗟哉先生去何所&KR0006;杳不可尋捨我於此使形¶
影之外&KR0006;唯莽蒼之山林仰圓嶠之峩峩&KR0006;俯¶
<pb:KR4d0048_SBCK_002-5b>¶
大壑之沉沉長波澒涌以蕩潏&KR0006;群鳥翻翻而¶
悲吟寂擾擾之煩慮&KR0006;納㝠㝠之至音先生將¶
一我之正性&KR0006;何設意之此深我巳窮神而造¶
妙&KR0006;達眞指於素琴先生盍還此&KR0006;度明明乎¶
我心¶
　　　大垂手¶
華堂合樂轟春晝鳳呌龍嘶&KR0030;鼉吼瓊猊壓地¶
開組繡美人舞&KR0006;獻君夀紅婆娑&KR0006;翠蚴蟉雪¶
飜花&KR0006;風入柳曵輕&KR0322;&KR0006;&KR0045;綵綬金鸞飛&KR0006;玉¶
<pb:KR4d0048_SBCK_002-6a>¶
麟走入急破大垂手香檀扎扎江&KR0040;驟情凝力¶
定方舉袖烟收霧歛曲徹後錦盈車&KR0006;珠滿斗¶
　　　採蓮曲¶
綠纈襠紅繡裳衫盤蜂蝶裙鴛鴦雕瑰錯寳垂¶
&KR0066;長紫冐翠盖行新粧蹁躚曲堤下回塘&KR0030;橈¶
送入波中央羅袖卷起金釧光揺輕撼脆&KR0251;短¶
芒丹&KR0806;紺玉低復昻霑裛薄粉撲嫰黃&KR0094;腰蛛¶
腹絲飃揚列坐綵舫求比方笑聲吃吃動明璫¶
挨蒲拂蓼次㟁旁風吹落霞供晩涼西城鵶鵶¶
<pb:KR4d0048_SBCK_002-6b>¶
啼女墻歸來索酒酌滿觴呉屏蜀帳圍象床困¶
臥不起燈燭張琉璃盎&KR0498;叢生香¶
　　　對酒¶
朝廷皦如日區宇清若水殊方文敎達微品德¶
澤被伊人復何幸遇此栗陸氏茫然大虚內烝¶
鬰盡和氣眞風浹敦俗無所容一僞唯宜對罇¶
酒酣飮樂無事人間此昭世得偶須自貴無爲¶
名所勞區區取愚謚¶
　　　白頭吟¶
<pb:KR4d0048_SBCK_002-7a>¶
憶昔宴華堂金徽導幽意雖知取名賤越禮奉¶
君子相期本同穴誰復耻犢鼻一見茂陵人烟¶
霄與泥滓願言保新愛妾以甘自棄恩義薄所¶
終多生於富貴¶
　　　芳樹¶
庭前有芳樹穠隂滿軒碧莫惜更携酒醉此青¶
春色朝來見鶗鴂飛鳴繞其側光景不可留徒¶
遣君歎息¶
　　　武溪深¶
<pb:KR4d0048_SBCK_002-7b>¶
嶠南之武溪其深不能測潭潭滀瘴癘水色重¶
如墨昏然潦霧作上下毒氣塞仰視高飛鳶跕¶
跕墮兩翼交州惡女子制馭費銜勒伊余繆兵¶
&KR0009;得總浪泊役常甘馬革死持此期報國臥念¶
少逰言從之何可得¶
　　　走馬引¶
群蹄&KR0191;空山半夜若風&KR0040;平眀卽其地巳復天¶
上去惟予迫大義盍免以名捕蟠蝸入寒殻此¶
豈謂安處脫身入浩&KR0261;固有神物護禮謂不戴¶
<pb:KR4d0048_SBCK_002-8a>¶
天天知天亦許¶
　　　起夜來¶
曉牕明綠紗蜀錦壓春臥橫腮虎魄冷驚起新¶
夢破玲瓏轉條脫縹緲梳矮墮高軸響銀床時¶
誤君車過¶
　　　長安道¶
長安道隋唐宮殿生秋草若使皆知嗣業難爭¶
得行人望中老¶
　　　王昭君(四首)¶
<pb:KR4d0048_SBCK_002-8b>¶
不惜將黃金爭頭買顔色妾貌自可恃誰能苦¶
勞力¶
　　　其二¶
絶艶生殊域芳年入內庭誰知金屋寵只是信¶
丹靑¶
　　　其三¶
幾歲後宮塵今朝絶國春君王重恩信不欲遣¶
他人¶
　　　其四¶
<pb:KR4d0048_SBCK_002-9a>¶
極目胡沙滿傷心漢月圓一生埋沒恨長入四¶
條絃¶
　　　吳趍曲¶
萬頃平湖水晴光射早霞紅裙闘&KR0030;楫相結採¶
荷花¶
　　　又¶
㟁上相將疊鼓催青翰齊上碧波開鵁鶄屬鳿¶
不驚起慣見蘭橈日日來¶
　　　又¶
<pb:KR4d0048_SBCK_002-9b>¶
蕩&KR0222;水中舟徘徊㟁邊馬相看兩不語密意待¶
誰寫¶
　　　劉生¶
歷古推任俠彼劉生者何提搥擊朱亥引劒刺¶
荆軻飮肆扶頭出歌樓棹臂過無人繼義勇關¶
隴氣消磨¶
　　　紫騮馬¶
翩翩紫騮馬爛爛黄金鞍流水四蹄急飛星&KR0031;¶
目寒擁頭青玉釳蔽臆綵絲鞶誰取交州鼓摸¶
<pb:KR4d0048_SBCK_002-10a>¶
將骨去看¶
　　　驄馬¶
鬐鬛擁如雲西人號乞銀更逢桓御史特地起¶
精神¶
<pb:KR4d0048_SBCK_002-10b>¶
¶
丹淵集卷二終¶
