# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.377372
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0141-023丹淵集-卷第二十三.
<pb:KR4d0048_SBCK_023-1a>¶
陳眉公先生訂正丹淵集卷二十三¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　記¶
　　　梓州中江縣樂閑堂記¶
客有言於余曰天下郡縣之政其守令或謂有¶
難乎其力者氣俗狃狀好犯幾禁之使然乎何¶
<pb:KR4d0048_SBCK_023-1b>¶
獨常指其地而固名之也余曰不然是其謬泥¶
迂曲不逹其體而後&KR0023;此之論也夫民之所以¶
資而生者求將以自贍其欲其勢不能無動以¶
役其所任之智旣爾則情貌矯譎&KR0004;若不可知¶
其是非利害之形煥然常自兩立矣孰者或違¶
聖賢所正之道與國家所制之令者哉我凢以¶
其取聽於巳者以義而枉&KR0033;之無濟以私所以¶
理斷矣郡縣有大小其事有煩約之異才者臨¶
之一術也雖民訟雜集吏書擁進其於區處但¶
<pb:KR4d0048_SBCK_023-2a>¶
財勞指顧耳曰難者何耶昧者不能故有人情¶
狡詭不可諭契要深濫不可辨之&KR0003;是則天下¶
郡縣常容有不可調一之治者矣豈其然乎中¶
江爲梓之三萬戸縣生齒旣衆分地旣陿其爭¶
闘之辯侵越之訴畨巳遽作紛午交&KR0283;鞭之庭¶
而械之獄者亡虗日矣所决一未厭其願則號¶
&KR0072;唱屈奔走跳盪于勸農使前者絕復續焉士¶
大夫以無可柰何而適爲之令者何嘗不望名¶
而起畏茲有年矣河南廖君自福昌移治于此¶
<pb:KR4d0048_SBCK_023-2b>¶
聞之所以爲政之大氐也無急擊無緩縱棼以¶
櫛之結以觽之摩撫柔愿規厲陶突善端姦幾¶
觀聽而盡民自戒告無敢欺瀆曾未逾歳巳底¶
無事噫才者也君亦自顧如此宜順是以就燕¶
佚之高乃營聽事之西爲堂四百椽萃蓄經史¶
以朝夕訓育子弟爲園五十歩蒔植蘤木以時¶
節笑㑹賔友深虗曠潔雅若世外他日冩書畫¶
圖抵余使名而記之余因爲文道其所以爲是¶
之意復以其堂命之曰樂閑以君之政治之閑¶
<pb:KR4d0048_SBCK_023-3a>¶
而於此爲樂也君學精而才長貎温而氣嚴襟¶
矩風尚淹重宏遠如使其立行道之地發畜德¶
之府蹈切烈之途闘名聲之塲可量也哉簿書¶
之期㑹土木之興作於君末故也豈煩余之多¶
言乎治平元年五月日記¶
　　　梓州中江縣新堤記¶
縣爲江所環因名之其源蓋出于綿之龍安鹿¶
爬山&KR0004;若二帶其深財漸車至神泉始與諸谷¶
瀵水㑹爲一西至于羅江南至于陽平匯東南¶
<pb:KR4d0048_SBCK_023-3b>¶
復吞旁流廼浩&KR0222;爲洪波浮于縣之西郊歷坤¶
隅勢下頗壯猛南注折而東斗且閼遂㢋擊左¶
岸土毳善崩歲歲內蝕若刳以刃若掃以帚邑¶
人惴恐弗安厥居治平二年春河內廖君子孟¶
爲之令將解去尚訪遺敝及此卽行視歎曰是¶
將禍于後者失吾不爲地陂而民魚有日矣於¶
是料材課工趣之成期&KR0024;完墊漏塡築堅垍以¶
循㳂而推軋之其夏大&KR0040;澤潦屢集至此力不¶
勝廼逶迤(漢安/王諱)行復走故道積塡累&KR0151;隱爲金堤¶
<pb:KR4d0048_SBCK_023-4a>¶
望之岌然&KR0033;&KR0367;横斷初民來觀萬首如蟻朋行¶
旅聚讙譟踊躍詠誦今德老穉一口且曰秦之¶
冰唐之兼瓊嘗以水利遺蜀民民至于今神祀¶
之今吾廖君殄水害於吾邑吾邑之人又將何¶
以報之哉謹當戒告子孫卽其地以祠世世不¶
敢忘也君聞之笑曰過矣此非所以盡吾之所¶
爲者曷足以云爾之德耶貢士賈汝奇等二百¶
人遝然進而言曰夫古之賢者凡是建立豈與¶
夫&KR0041;其利者必固徼其所以見思者耶蓋仁惠¶
<pb:KR4d0048_SBCK_023-4b>¶
浹人其乆愈深雖欲巳之自不能矣竊謂君之¶
懿迹與古何愧當附之金石以信于萬年君又¶
笑曰過矣愚何敢當此願母言謹以謝諸君汝¶
奇等退以圖以書詣余求文其言具如此余受¶
之曰是可紀也廼爲論次其所以云隄凡大小¶
五其長共百三十七丈高一丈廣倍其高用人¶
三萬計日四十五隄旣成無有一人議之曰不¶
可者噫如君者賢令矣¶
　　　梓州永泰縣重建北橋記¶
<pb:KR4d0048_SBCK_023-5a>¶
上卽位之明年永㤗縣重建北橋旣成其令郭¶
君經與其佐史君潤辭有請于邑人文同曰經¶
潤辭不佞竊廩食於此伏自念終無以施短才¶
立異効鄕者議與斯民興是役以利其徃來此¶
前人憚勞畏譏乆而不克爲之者工今休矣問¶
諸左右約諸所以調用民實不艱其供而咸謂¶
其且當然者經潤辭輒不愧宜其文紀其上敢¶
以累執事庶因之以傳乎亡窮經潤辭幸矣同¶
曰唯唯二君之治端幹明以㓗便人謹巳聞之¶
<pb:KR4d0048_SBCK_023-5b>¶
長老舊無有也均繇賦平訴訟它人蓋亦有能¶
之者夫何足書是舉也同甞&KR0026;二君之爲乃有¶
志於行愛惠之深者勞躬率心旦夕歐勵&KR0064;外¶
風露曾不以懈勤王事恤民隱古之賢吏凡不¶
過此是可書爾二君雖不見屬同亦將件次休¶
績揭諸華表之末以視于後人况二君所以來¶
之意誠且愿耶謹不避譲爲之詞云維縣爲梓¶
之所領西上府治蓋百有三十里叢岡沓嶺圍¶
聚邑屋疆畛蹙陿號最險下然賔旅還過此焉¶
<pb:KR4d0048_SBCK_023-6a>¶
要&KR0169;大氐閬中淸化始寧符陽諸郡所仰二川¶
産殖繒錦枲紵荈茗刺繡鏤刻髹治之物與所¶
市易牛驘羊&KR0510;絲繭椒&KR0097;之貨日夜旁午絡繹¶
它&KR0018;羸揭抗蹄裂&KR0560;如水上下故北出之道趾¶
踵相織近郭有澗自東迤西横匯曲决峭絕傾¶
㫁自昔經制有橋甚偉以利其渉逾五十祀至¶
和甲午夏潦浲溢遠谿逆譲噎滀不冩鐫豗隑¶
岸級礎崩納角楹翹虗羣版散墮日欹月䧟以¶
至大壓庸吏數易一不省問人擠溝馬還濘間¶
<pb:KR4d0048_SBCK_023-6b>¶
則有矣維汾陽君爲令之二年慈惠宣浹民實¶
信頼諸敝巳捄回力圖此因倡于衆曰是橋廢¶
圯爾所痌悼予其爾復謂予何者萬口一和令¶
謀我恊不煩令指願進諸辦材糧交委日謁就¶
事於是集斤鋸㑹錐鍤治木伐石均功授巧維¶
武昌軍適調此尉喜相厥役與令鳬藻昬旭臨¶
視犒饟豐美作息時節咸樂其用無少倦&KR1205;始¶
癸卯仲冬之丁未末訖甲辰孟春之壬子幠棧¶
杇堊一巳絕手&KR0026;其横虗亘遠妖矯虹截鉅載¶
<pb:KR4d0048_SBCK_023-7a>¶
鉤㩴攅扶&KR0200;綰覺&KR0033;如削堅鞏如鑄厓亷褥緻¶
阿榮跂竦湍瀬搪激無以泐其固風日掀&KR0064;無¶
以液其壯百數十年之利過莫知爾旣而行者¶
止居者起田野甿&KR0674;閭閧賈儈提引穉㓜扶翼¶
耆耋聮行散走環擁登降睨高窺深歎息欣喜¶
如是累日始肯罷靜爰有杖者倚柱而歌曰昔¶
政之鄙&KR0230;以毁兮今治之賢倐以全兮興事以¶
時罔齎咨兮取用有度胡恕怒兮無貲之仁濟¶
斯民兮不朽之利安此地兮同旣爲貳君委以¶
<pb:KR4d0048_SBCK_023-7b>¶
論譔以詳言之矣復取杖者之歌系于後刻石¶
道下以永行人之思治平元年二月一日記¶
　　　東橋記¶
縣旣宮於羣山其修隴楙麓逶迤曼衍分勢而¶
住爭㑹于左鯨&KR0367;鼇卧尾吻相屬谿溝澗谷蟠¶
綰破斷蓋荒源野溜瀵湧潨激夏浲秋潦相倚¶
爲&KR0064;故東郊之地少夷陸矣距市門百舉趾衢¶
道横裂岸土脆墮舊架短彴&KR0763;劣湫下歲累民¶
一再易登揺蹋漏過者歎愾如是不知凡幾百¶
<pb:KR4d0048_SBCK_023-8a>¶
年人無謀之北橋成之明日其令經尉潤辭又¶
相與議曰此旣爾舍彼謂何譬之像飾冠笄而¶
不顧其袂之壞衊豈威容哉材糗羡贏幸可并¶
就遂移工爲之廣陿四楹咄嗟以具無慮治木¶
百章礱石百磸覆瓦五千枚剖竹三百个役匠¶
四百指費曰三千刻無横歛無雪使而告罷矣¶
噫二君者孰爲其端然&KR0018;此千室之邑耶發巳¶
之仁興民之利實亦盡其所職矣同復從而文¶
之以道建置之始曰經者字義府姓郭氏鄆人¶
<pb:KR4d0048_SBCK_023-8b>¶
曰&KR0243;辭者字堅叔姓史氏眉人曰同者字與可¶
姓文氏縣人¶
　　　成都府運判㕔讌思堂記¶
天下之事物常相與冝稱則文理順而制度得¶
或鉅細輕重一有未合率病之以爲不當然遂¶
起衆論矣區宇之大吾宋盡有之四指之極幅¶
員萬里旁裁&KR0033;製界爲諸道其置使以轉運爲¶
名者常愼選注徃服其職底財賦察僚吏宣布¶
威惠顗假之柄其所與蓋巳重矣惟劒南西川¶
<pb:KR4d0048_SBCK_023-9a>¶
原壄演沃甿庶豐夥金繒紵絮天灑地發裝餽¶
日報舟浮輦走以給中府以贍諸塞號居大農¶
所調之半縣官倚之固以爲寳藪珍藏云其所¶
謂佐者旣非齪齪循絫歲月者之所能得其所¶
止亦當崇大閎顯與主者儀形無欹缺始云其¶
可矣今其所謂佐者之居舊嘗一切置之尋廢¶
旣復亦踐襲徃制囘曲庳狹不足以視淸曠講¶
燕休餘基蓊然蔽没蓬藋嚮所涖者未遑營之¶
職方員外郎霍侯以經行明修所赴冝頼將漕¶
<pb:KR4d0048_SBCK_023-9b>¶
之貳實以才擢旣至攷䆒內外靜煩省劇隱謬¶
革悛潜利宣章列城信畏俯伏觀望不煩告諭¶
自底恬肅惟是居處厭不如事思有以增易之¶
使夫文理制度一與事物相表襮矣龍圖閣&KR0033;¶
學士趙公昔總外計其巳詳此今復杖節臨鎮¶
于是聞侯之議志與侯恊乃規斥其地墻爲一¶
圃集材於羡命工於&KR0169;合諸意慮授以程品築¶
隆址植巨厦曾不累月匠以成告危譙支空廣¶
廇延&KR0315;衡欄擁衛牎戶通㓗若翔而尚矯將蟠¶
<pb:KR4d0048_SBCK_023-10a>¶
而復振奇巒秀巘發遠思于其上鮮蘤珍木恱¶
眞賞于其下寛衺可以觴賔侣靖宻可以籌金¶
&KR0150;壯哉雄乎誠大&KR0022;之崇構而外臺之偉觀也¶
旣落之侯謂廣漢郡尉文同曰是乃昔之所可¶
指處今巳化爲佳境爾無石以載疑事之闕將¶
以屬子子其謂何同曰諾退自念昔韓退之爲¶
王南昌紀&KR0364;王閣柳子厚楊長沙叙戴氏常皆¶
部吏也同今奉侯命而記此職正冝矣其敢以¶
不敏辭乃次其畧刻置宇下以夸示永乆然慙¶
<pb:KR4d0048_SBCK_023-10b>¶
不文治平三年二月十五日記¶
　　　綿州通判㕔伐木堂記¶
巴西郡處二蜀之㑹人饒地&KR0254;賦貨繁茂官於¶
是者力勤于它應兩道使傳之出入領八邑民¶
居之利病二千石旣主辦于上事以熟至則爲¶
之商輕重决可否爲其丞者最繫一府之煩畧¶
繇體均&KR0020;平上下易交有從事可以持未便比¶
膝較語以相辨白研理之極得平而後去有椽¶
屬可以覆訴競議法律恬妥詳緩鋪述枉正不¶
<pb:KR4d0048_SBCK_023-11a>¶
用惴懾以盡意見丞才如彊明則攬衆說之是¶
以與厥長相名而行故無有不可外人之善議¶
官政者或齟齬踸踔高簡自用不以誠盡下則¶
庶務放紛所趍背盭以至民輸&KR0072;吏肆姦泪淢¶
龎緻廢亂條紀是則聽斷裁撥猶且未給又豈¶
暇更營館舎恱書史以&KR0367;取佐郡之樂者哉故¶
子駿來是州而得以爲伐木堂也聽事之東舊¶
有羡宇&KR0763;陋偪仄欎而不舒子駿至未幾而宿¶
積乆敝切理以解紛亂梳結內外次序居餘間¶
<pb:KR4d0048_SBCK_023-11b>¶
廼㯙匱篋出簡册以治素學顧此地謀高新之¶
㑹羣材溢山流積岸下移運掄擇以足其用增¶
引欹裂改貿陳蠧凡成屋大小共若干楹軒牎¶
虗明几案新潔視公事巳此焉旦暮子駿治易¶
有聞當世不以其能自爲夸高尚取詩人以道¶
德相切正之義榜名其楣朋友故舊有來過者¶
必引納於是講䆒不倦廼知子駿非但如衆人¶
者築觀宇設亭榭以侈巳之燕逸蓋將於此窮¶
爻考辭磨瀝心髓以㑹三聖人之意爾堂成明¶
<pb:KR4d0048_SBCK_023-12a>¶
年俾同爲之記子駿姓鮮于氏名侁閬中人著¶
易斷¶
　　　彭州永昌縣治巳堂記¶
常人患&KR0018;巳之所有而不能自增廣之猶田焉¶
雖美沃&KR0254;墳殖蒔蕃猥然弗時芟薅亦巳見其¶
報之㓕裂如也其有紃鈆故高懼忽墊墮務以¶
不足耻其躬營營焉日求所以勝于心淬愈堅¶
而礪愈銛者非賢者誰其能之狄道李子忠性¶
明徹而才果利厥聲鏗然憺于縉紳崇卿巨侯¶
<pb:KR4d0048_SBCK_023-12b>¶
交啓薦辟今尚令于永昌也其處之譬倕之視¶
桮圈而丁之睨㹠莬豈假施其功而肆其力欤¶
旣至未幾乃構堂于其所居之西北隅闢二室¶
敞一軒曰&KR0041;曰晦曰黙總而名之曰治巳脩筠¶
珍&KR0428;羅立環擁寒溜衮衮渠行沼滀茂樾淸嚮¶
旦夕滿坐子忠公事旣休卽來其間其所以題¶
之曰治巳者有㫖夫楊雄曰治巳以仲尼曾參¶
曰夫子之道忠恕而巳矣子忠其尚以我之所¶
得者爲未厭將酣飮而飽飫乎旣&KR0041;且晦而又¶
<pb:KR4d0048_SBCK_023-13a>¶
黙於此期深探而極取之乎噫內以忠而盡乎¶
心外以恕而接乎物如是豈獨行於世而無所¶
悔也愚將見其騰于天而没于淵横軼于四海¶
之外孰有一議而缺於巳者耶子忠之賢七十¶
子之徒也見屬記之觕爲道此熈寧二年十一¶
月十五日記¶
　　　武信杜氏南園記¶
慶曆中武信始奉詔立學郡人杜氏方將教其¶
子航乃合其州邑士人之議聞府具書召予領¶
<pb:KR4d0048_SBCK_023-13b>¶
其事予旣至暇日多游息于杜氏城南園亭當¶
是時其處所始經度編列排置未若完具然巳¶
見其氣&KR0090;雄侈縱衡高&KR0763;次第甚設私自念在¶
蜀土田險陿民屋䌓㑹得平地若頃許愛惜摩¶
撫分溝裂畦種種蒔植于其間冀四時孕利出¶
没相屬號爲中人生涯者百二三爾是能捐倚¶
城&KR0254;田萬金爲游觀燕佚之所將誰肯然耶杜¶
氏嘗亦指而謂予曰有一子其材性以嗜學家¶
亦幸歲入有羡可卒就其業後時欲於此飾賔¶
<pb:KR4d0048_SBCK_023-14a>¶
館於此敞書室於此開讌堂於此闢射圃使四¶
方名人聞士或至卽舎此相與朝夕講肄評議¶
將贍給之無厭或異日渠能挾藝業取科級歸¶
以㑹郡官鄕人嘉辰令節于是爲一日之娛以¶
榮其私此區區也予心尚之後予從官關中相¶
去逮十年其子果登嘉祐二年進士客凢有至¶
自武信者語次杜氏園亭必曰夥是甲蜀矣岑¶
蔚幽&KR0201;明露宣豁有取必得心適意㑹實佳境¶
也復見府中羣公燕集之詠大誇花木之麗池¶
<pb:KR4d0048_SBCK_023-14b>¶
觀之美予旣恨不能再至周覽勝絕且曰夫世¶
人欲治一物計一事求所以卒償其志願者未¶
始不齟齬而難合也多矣大抵患力有所不足¶
而不克成或至有可成而患不能乆見以如其¶
所素望若杜氏之爲此也可謂兼得之矣始也¶
教其子以儒術吏事求應有司之合法今巳見¶
其一上入等而再官有名矣始也披刜荆莽輦¶
朽削薉以裁築基級今巳見其巍軒夏宇華¶
而明煥矣始也折本而種擇技而附今巳見華¶
<pb:KR4d0048_SBCK_023-15a>¶
曄曄而實纍纍矣始也&KR0287;萌於町扶孽於徑今¶
巳見蕭然爲長林而竦然爲高株矣杜氏復未¶
老輕速强徤家事一切委其季不間日爲其子¶
營飭所以延候賔友之事於此始也雖役智慮¶
而勞指畫今巳見其外足自慰而中無所歉矣¶
予故曰杜氏之爲此也可謂兼得之矣㑹其子¶
用薦者得令綿之龍安躬來求記爲道其所以¶
然¶
　　　衆㑹鎭南橋記¶
<pb:KR4d0048_SBCK_023-15b>¶
士志於學而底其道之深也凡所錯事於理莫¶
不順而於物未嘗有以不合相蓋正性以復渾¶
融粹熟經營指顧一繇於仁義耳中山鮮于端¶
夫淹茂而好善正重而有謀方朝廷&KR0004;有枹罕¶
之地端夫首以才選貳其治虜嘗薄城欲肆其¶
醜者甚力端夫先身麾士衆乘陴分制禦具隨¶
迮之虜度不可角遁去巳而正總守事勢益專¶
諸羗畏攝不敢動創心羣疑釋然而安兠零不¶
舉渠荅不設致諸其隣仰首取法是功業者最¶
<pb:KR4d0048_SBCK_023-16a>¶
焯焯矣大旣處之若無事惟其小者顧咄嗟而¶
有所不冝耶坐累家居杅杅然不自廢猶視其¶
所以當爲者爲之衆㑹鎭端夫别集在焉南出¶
有道素號湫底甌窪不夷病諸徃來歲乆矣無¶
能慮者時或積&KR0040;綿日赤埴散潰傾膠覆鬻骭¶
没股䧟噎鬲不吐釀爲汙&KR0151;端夫昔巳深惻治¶
且未暇殆今視之猶爾議將橋焉其季師臯聞¶
而說之願亦輸其家貲以佐厥役架材通溝琢¶
石&KR0024;道長袤高廣完好堅&KR0033;回流變壤坦若無¶
<pb:KR4d0048_SBCK_023-16b>¶
礙閭里耄倪過者歌德端夫以書聞余求紀歲¶
月余愛端夫好學而信道以資其長才自從宦¶
四方有惠利於乆者莫不先之天子亦知其可¶
用屢&KR0013;旌典委以疆場之任洮西大効世實知¶
之矣竊嘗揆其美志其所以方厭然者必將犁¶
結囉之田奴耶律之種乃事始止耳豈茲&KR0200;&KR0200;¶
可盡端夫之所爲哉故書此示其里人俾勿壞¶
蘄後世有以原其所先¶
丹淵集卷二十三終¶
