# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.764438
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0141-032丹淵集-卷第三十二.
<pb:KR4d0048_SBCK_032-1a>¶
陳眉公先生訂正丹淵集卷三十二¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　啓¶
　　　賀延州經略待制¶
右某伏審榮奉制函進陞延閤竊惟建廣內淸¶
切之地於此藏眞皇制作之文厥初命官最號¶
<pb:KR4d0048_SBCK_032-1b>¶
盛選自匪稱職寧容濫居恭以經畧待制全文¶
武之才洞天人之學嘉言讜論簡沃淸𠂻宻畫¶
沉謀震憺醜落爰登禁近之職實副詳求之心¶
某乆荷眷存遠形抃躍未由瞻倚徒切傾瞻(云)¶
(云)¶
　　　賀運使學士¶
術業通明器宇凝厚優游華貫馳騁重名忠義¶
有先正之風才謀當廟堂之眷嚮居諫首言聳¶
動於本朝今總漕&KR0096;課殊尤於道左¶
<pb:KR4d0048_SBCK_032-2a>¶
　　　賀成都知府資政¶
右某伏審換平凉之使節分右屬之戎符夷落¶
騷邊敢煩於我武朝廷命帥無易於公賢豈惟¶
紓北闕宵衣之憂實以免西州塗地之患列郡¶
仰止聞風驩然恭惟判府安撫資政宗廟笙鏞¶
明堂柱石高文大册蚤冠擢於賢科奥學淵謀¶
乆參陪於國論出入更乎二府休戚繫於一身¶
雖均外官常簡中眷屬坤維之絕徼有汶嶺之¶
孤城妖冦跳梁重揺遠俗銳兵翦撲當委宗工¶
<pb:KR4d0048_SBCK_032-2b>¶
卽聞區處之行旋見蕩除之報西南所慮指顧¶
而平某假守偏州隷員屬部限嬰短紱阻拜高¶
牙某無任引系激切歡歈之至謹奉狀賀謹錄¶
狀上¶
　　　賀提轉冬至¶
右某伏以氣應黄宮&KR0069;飛緹室羲經示卦復其¶
見天地之心吕令謹時靜以待隂陽之定賢明¶
所&KR0130;福祿其宜伏惟運使郎中道義深淳文章¶
粹美冝爾付絲綸之任尚兹持金榖之&KR0096;行業¶
<pb:KR4d0048_SBCK_032-3a>¶
有聞神靈是佑諒乘佳節克擁殊祥某限以官¶
守所拘不𫉬詣前爲壽(云/云)¶
　　　賀利州知郡虞部啓(洋州)¶
右某伏審重膺堂帖榮易藩符顧惟才力之高¶
實恊輿言之允恭以知郡虞部文章俊裔忠孝¶
名家揚歷仕途宣昭政績出於廊廟之論授以¶
&KR0109;喉之&KR0022;僉言得人誰復置議某嚮官漢上巳¶
忝隣封今守洋中又同當道先煩惠教過沐撝¶
謙未遂瞻依徒深企詠(云/云)¶
<pb:KR4d0048_SBCK_032-3b>¶
　　　賀正隣郡知通啓¶
右某伏念五始端元三朝表正陽和發歲巳彰¶
生物之仁賢德乘辰茂集&KR0130;祥之吉伏惟某官¶
淸淳禀質寛&KR0073;凝懷自陞顯仕之塗皆著冝民¶
之績歷夫令序受此殊休某限寓它藩復拘遠¶
道不𫉬詣前爲壽但增祝頌之至謹奉狀賀謹¶
錄狀上¶
　　　賀冬隣郡知通運提勾啓¶
右某伏以七日有期一陽云復信動於內物由¶
<pb:KR4d0048_SBCK_032-4a>¶
以生賢德所乘福&KR0130;增&KR0073;恭惟某官立誠中正¶
抱質淸淳才大業隆天相神佑諒涉佳辰之吉¶
必膺䌓祉之休坐遠門闌無任虔祝之至謹奉¶
狀賀¶
　　　賀正益梓提轉知府啓¶
右某伏以一氣逓時三陽&KR0130;旦歲元肇正曆紀¶
惟新推德爲生盡蒙於幽隱儲仁曰福先相於¶
賢明恭惟某官端莊敏文敦愿寛懿挺此秀時¶
之具布爲康世之才(憲獄犴攸司多存仁恕/神明所佑卽𢌿休祥)諒¶
<pb:KR4d0048_SBCK_032-4b>¶
接(漕持金榖之權且資碩畫/下絲綸之命卽見褒陞)諒接(成都知府殿/&KR0022;西南巳著)¶
(于蕃之効還帝左/右卽膺爰立之權)諒接(梓知府領劒外之雄藩/最書屢上掌禁中之宻)¶
(命舊物/當還)諒接天之新元必受國之重詔羣情仰¶
祝比屋同辭某限守遠官阻臨高屏其諸頌詠¶
但此傾翹¶
　　　賀興元府通判禮上啓¶
右某伏審攷擇剛辰朅臨美任恭惟慶慰伏以¶
通判秘丞東南秀氣詩禮名家參郡務於蓬山¶
巳彰善績貳藩條於漢水猶抑宏才某幸守隣¶
<pb:KR4d0048_SBCK_032-5a>¶
疆遠依巨䕃限嬰組紱阻造階除卑情無任喜¶
抃之至¶
　　　賀提轉知倅¶
某啓元正令序伏惟某官乘此三陽之候倍迎¶
百福之休某限以守符不𫉬詣左右爲賀下情¶
但深祝頌之至(云/云)¶
　　　賀&KR0382;州楊簽判¶
某接鸞鵠之羣昔預九霄之侣簉鵷鴻之列今¶
同一道之官至此歷年自知㩻倦役於多事殊¶
<pb:KR4d0048_SBCK_032-5b>¶
失音題遽蒙啓訊之先怳發愧尤之甚敦隆契¶
好度越儕流無似當之不遑深矣某官同年才¶
猷敏邵文藻道華四世三公遠襲慶源之大一¶
日千里早聞令譽之馳著籍朝閨僉謀郡慕方¶
在急賢之㑹卽膺舉德之求某限守藩符阻趨¶
賔闥(云/云)¶
　　　賀東川知府朱少&KR0056;¶
伏承𩔰拜恩章出臨藩鎭涓辰布治與衆更新¶
伏惟慶慰恭以某官德重行方識周才貫聳朝¶
<pb:KR4d0048_SBCK_032-6a>¶
倫之風望練政理之夲原棘位辨名中參九列¶
之峻竹符分寄外殿一方之雄遲舉化條散爲¶
民福某叨從别乘竊迹隣&KR0022;惟是先廬得依大¶
庇屬居官之有制顧授謁以無階瞻引旌麾機¶
揺魂幹(云/云)¶
　　　賀利州王郎中狀¶
右某近蒙高旌前過敝邑迎候之禮一愧空無¶
暌違以來乆失裁謝此者伏審榮臨㑹府盛布¶
寛條吏民歡呼道路傳播恭惟某官學有本末¶
<pb:KR4d0048_SBCK_032-6b>¶
政知後先比郡聲稱游揚正甚外臺薦辟施設¶
尤殊卽聞美課之陞行有褒恩之及某限紆守¶
紱阻集賔階引領崇閎(云/云)¶
　　　賀提刑司勲狀(漢中)¶
右某伏審&KR0013;明廷之詔㫖按當道之刑書佳音¶
布聞羣論欣愜惟是中梁之舊域曾經太守之¶
行春里巷相驩吏民胥慶矧茲蒙顧之舊益用¶
抃懷之深伏惟某官博學精醇&KR0018;才敏給持誠¶
恕厚涖事通詳藉夫正信之才委以平亭之職¶
<pb:KR4d0048_SBCK_032-7a>¶
提封之下治𪠘所存某嚮詣賔階接辭巳幸今¶
居使部承教當先日佇郵音前臨馬首卑情無¶
任(云/云)¶
　　　賀巴州知郡郎中狀¶
右某伏審宸綸就䊸郡組褰帷入境撫几臨民¶
　　嚮輟藩條來參漕柄殊尤之績巳當考最¶
之書顯要之涂卽應陟明之典(云/云)¶
　　　賀提刑度支轉官啓¶
右某伏審提刑度支榮膺顯制寵進名曹凡託¶
<pb:KR4d0048_SBCK_032-7b>¶
按臨之休舉增慶抃之劇矧蒙厚眷實倍常情¶
恭惟某官器業自將風力兼茂充中以道炳外¶
其文蚤在妙齡巳著翹然之譽薦躋膴仕衆推¶
卓爾之才上心簡求衆論諧愜右川重委方倚¶
屬於讞疑左省襃遷復延登於主計用雖未旣¶
恩蓋非常卽聞奏課之尤當有任能之召某幸¶
棲美䕃良動懽懷所限佩守符之微無由趨使¶
節之下引領臺府(云/云)¶
　　　賀趙龍圖上任啓¶
<pb:KR4d0048_SBCK_032-8a>¶
伏審某官涓選良辰視臨美政居庥者衆竊幸¶
焉深恭惟某官道貫二儀才周萬變高猷映世¶
亮節端朝會遇聖神之知躋陞侍從之列蜀所¶
巨鎭益云要藩上欲用公詔煩爲守䁀席如缺¶
玩印而有求&KR0289;車下臨趨節而先起前是數相¶
一新稚耋之瞻大布慈和之政隣城仰式它道¶
胥傳伏惟某官資禀端淳才猷敏邵仕榮揚歷¶
官最殊尤嚮題漢水之輿佳聲未冺今剖巴江¶
之竹善譽先馳方裂素以通誠忽慿郵而賜教¶
<pb:KR4d0048_SBCK_032-8b>¶
眷存所厚佩服良深(云/云)¶
　　　賀洪雅知縣陳秘丞狀¶
右某徃年南岐榮治之下𫉬誦雄編去歲東蜀¶
旅郵之中復傾高論心常景伏迹但暌乖而况¶
處鄕關甚宻之鄰預牓籍同升之契故當無遂¶
廢之書簡所恨有相違之宦途向者抗牘而屢¶
請小麾幸此蒙恩而歸守支郡遽承占問之及¶
良荷記存之深某官同年文章高於衆人&KR0105;行¶
比於前軰治一同之地難乎盡展𩦸之才居四¶
<pb:KR4d0048_SBCK_032-9a>¶
徹之山冝矣任和鈆之職卽聞美召行踐華途¶
未遑奉左右以周旋實亦望東南而旋倚願勤¶
善飬俯慰虔祈何由瞻依用究悃幅¶
　　　賀運判都官啓¶
盛世雄英華門嗣慶蚤&KR0108;深湛之學亟陞高妙¶
皆從此塗某兹處末僚自慙冗器日期大用願¶
託巧陶所限繋題輿之微無由伏齋几之下(云)¶
(云)¶
　　　賀正東川朱少&KR0056;¶
<pb:KR4d0048_SBCK_032-9b>¶
一氣逓時三陽&KR0130;旦歲元肇正曆紀惟新推德¶
爲生盡蒙於幽隱儲仁曰福先相於賢明恭惟¶
某官端莊敏文敦愿寛懿挺此秀時之具布爲¶
康世之才獄犴攸司多存仁恕神明所佑卽俾¶
休祥諒接天之新元必擁國之厚寵羣情仰祝¶
比屋同辭某限守遠官阻臨高屏其諸頌詠但¶
此傾翹¶
　　　賀懷安知軍轉官¶
伏審近蒙均恩榮進中秩伏惟慰慶恭以某官¶
<pb:KR4d0048_SBCK_032-10a>¶
挺質高爽持才敏明禀規賢門登仕聖世尚屈¶
臨於遠國卽召置於華途此而榮遷漸以要用¶
某幸隣善部阻拜崇墉春輝正深道味益勝(云)¶
(云)¶
　　　回漢州郎中¶
近奉宸俞就遷州寄遽然拜命惕&KR0002;兢懷某逈¶
蒙朝廷假守仁壽謂僻陋至微之郡冝迂踈不¶
肖之人逮至此時云爲多故文移坌集事目交¶
紛行雖躬親處實迷誤無&KR0367;仰棲遲之暇有喧¶
<pb:KR4d0048_SBCK_032-10b>¶
&KR0349;　之煩巳幸報成猶虞罪去念將滿歳當¶
趣還朝轉徙有道涂之憂偪仄餘昏嫁之累敢¶
持愚懇洊扣嚴聰奏牘旣行秪虞於重譴詔綸¶
忽下尋&KR0013;於鴻恩以李固解綬之鄕爲阮咸出¶
麾之地求雖有自得豈無緣某官素與鄕評隂¶
加士論常見匿瑕之美曲揚剖垢之光遂使孱¶
庸𫉬叨除委更煩慶問之賜益荷朋遊之深紬¶
味妍詞銘藏陋腑未皇展晤徒切翹凝¶
　　　回漢州知郡¶
<pb:KR4d0048_SBCK_032-11a>¶
伏審近奉宸綸再留使節藉乃厚德慰諸羣心¶
豈惟増閭里之光抑亦重朋遊之喜某官託姿¶
粹茂賦量淹宏以儒學踐巍科以吏事陞峻秩¶
還鄕爲郡布政冝人是故河內父老願借於冦¶
恂淮平吏民爭乞於侯覇九重是與千里相歡¶
方議馳書忽蒙賜誨仰承眷錄深&KR0018;感藏¶
<pb:KR4d0048_SBCK_032-11b>¶
¶
丹淵集卷三十二終¶
<pb:KR4d0048_SBCK_032-12a>¶
