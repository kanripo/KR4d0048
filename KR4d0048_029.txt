# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.636428
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0141-029丹淵集-卷第二十九.
<pb:KR4d0048_SBCK_029-1a>¶
陳眉公先生訂正丹淵集卷二十九¶
　　　　宋　蜀文　同與可　撰¶
　　　　明　吳毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　啓¶
　　　謝吳龍圖啓¶
某啓近者伏蒙知府龍圖諌議爲某發章薦於¶
朝廷乞召還書殿以備諮訪者聞命彷徨撫躬¶
<pb:KR4d0048_SBCK_029-1b>¶
戰慄伏念某材惟朽下性實枵疏禀之自然確¶
不能變然而纔於爲學之始便識立身之端唾¶
詈謟䛕憎惡詭激惟𥊏古人曰仁義者飾諸巳¶
不隨世俗謂富貴者移于心所以自從登科巳¶
至游宦二紀於此一節不回雖然官升朝省乆¶
軋而難遷職隷館閣一置而不問中間累經患¶
難固亦自安困窮私念旣無援𦔳於當途常謂¶
莫如退縮於散地向竊請郡&KR0147;圖庇身豈謂孤¶
迹之有依𫉬在穠隂之所覆毎自戒飭庶逃譏¶
<pb:KR4d0048_SBCK_029-2a>¶
訶伏惟某官學洞聖賢之深器懷公相之重臺¶
諌風采至今凛然藩鎭威名所治肅若其如好¶
引後軰曲揚小才忘長醜於流離采下體於葑¶
非謂某自登門館巳歷歲時知其亡它憐以甚¶
惷今兹守土復在提封考其効官之方參以行¶
巳之事雖亡善狀可免嚴科遂抗薦章特形襃¶
語蒙見輓之若是在論酬而謂何謹當愈勵淸¶
修益勤素行所貴異日𫉬在洪鈞之前不後它¶
人亦預巧陶之末過此以徃未知所裁謹奉啓¶
<pb:KR4d0048_SBCK_029-2b>¶
謝不宣謹啓¶
　　　謝運判韓都官啓¶
某啓近者伏承某官特爲某發狀保薦聞於朝¶
廷者反視諸巳止如常人念無它才取重賢者¶
聞命之始撫躬若驚竊念某本出孤寒素無才¶
譽自常審巳不敢求人獨於執事之門闌向在¶
京師而出入所以南陽丞相嘗爲發章北門主¶
人乆與同事至蒙存錄&KR0057;恤單平豈期今守於¶
偏州復幸託居於大庇蓋藏其短巳荷殊恩升¶
<pb:KR4d0048_SBCK_029-3a>¶
薦於朝甚出過望何於巳而萬幸惟受眷於一¶
門感發于中言出不妄止勤薄効上答深知謹¶
奉啓謝不宣謹啓¶
　　　謝運使韓少&KR0056;啓¶
某啓近者伏承運使少&KR0056;發狀論薦乞朝廷召¶
某任使者顧此無狀聞之若驚將何營爲可用¶
報稱伏念某本無藝業偶竊科名復幸散材更¶
塵文𫟍禀資鈍縵臨事迀疎用旣無堪援亦甚¶
寡然而耻謀優佚願試繁難向請外官蒙除此¶
<pb:KR4d0048_SBCK_029-3b>¶
郡政多廢堕事狃因循凢謂綱條諸無件目加¶
以地產豐夥俗習僣豪疆戾相高孤弱無告某¶
止能爲明枉&KR0033;&KR0147;正典章惟存至誠豈有它術¶
伏遇運使少&KR0056;選從中扆委付外臺旌别羣僚¶
臨按一道猥收蒙鄙曲爲薦揚取困轅間奪燋¶
竈下施之寳校飾以珍徽俾騰長途使備雅樂¶
存憐若此感激無涯惟務操修庶酬知遇卑情¶
無任佩荷深切之至謹奉啓稱謝不宣謹啓¶
　　　謝成都知府啓¶
<pb:KR4d0048_SBCK_029-4a>¶
某啓解麾漢水之陽愧無善狀剖竹洋川之上¶
重沐殊恩退惟謭薄之姿薦託醇醲之䕃已頒¶
條敎謹佩箴規切念某性本椎儲學無根據誤¶
中太常之異等𫉬陪秘府之英游(然/而)蹤跡甚孤¶
媒援絕寡常務以繩墨而勵巳豈暇學脂韋而¶
事人衆皆怜之盡謂其不肖獨無愧者自知其¶
當然況其幸之巳多於所請而常得矧兹刺史¶
之職任實曰難才惟是上官之保存方能免過¶
此者伏遇某官以高才奥學而陞法從以奇謀¶
<pb:KR4d0048_SBCK_029-4b>¶
妙略而居要權總鈐兩道之兵符提按諸城之¶
吏𤨏向嘗備吏巳荷庇饒今復爲州又煩提敎¶
屬守符之所系伏賔戺以無由跂引崇嚴下情¶
無任喜懼交集之極謹奉啓謝不宣謹啓¶
　　　謝中書啓¶
某啓郡易其名罷當還館詔俞所表許復爲州¶
從人欲之便安何君恩之寛大重煩宰制竊&KR0018;¶
兢榮某巳於三月二十八日到任上訖伏念某¶
門地至寒資材甚淺宦途蕞品儒館陳人學毎¶
<pb:KR4d0048_SBCK_029-5a>¶
强而不高命初禀而且薄從仕二紀罹憂百端¶
居嘗自知分蓋如此鄕因乞守於鄕近曾未滿¶
期而地遷旣屬減休之員實虞轉徙之患遂陳¶
悃愊仰凟朝廷敢期下貸徼求再蒙寵寄此蓋¶
伏遇某官以經術講大政以器識&KR0026;羣材輯和¶
衆功製冶元化所以陶鈞之下無坯㙞之差丈¶
墨之前盡輪轅之適用巧所及雖㣲必收故兹¶
孱庸亦被掄委敢不飮食王事寤寐政經對諸¶
吏民之言諭以君相之意凡云𨤲政止在矜寛¶
<pb:KR4d0048_SBCK_029-5b>¶
庶知爲國之仁少報代天之惠某無任感荷激¶
切之至謹奉啓謝不宣謹啓¶
　　　謝文潞公啓¶
某頓首上季夏極熱伏惟樞密太師侍中台候¶
萬福同違離門館兹巳逾年想望恩闕豈忘夢¶
寐自顧寒賤之品不敢非時奏記貴平掌縣令¶
到州伏蒙侍中存錄孤生特頒手誨丁寧告諭¶
若語子姓奔騰浩蕩揮灑累幅開緘之初𫝑欲¶
飛騰伏誦數過暖如布帛出詫僚友盡恨不爲¶
<pb:KR4d0048_SBCK_029-6a>¶
巳物歸示妻孥皆云便是家寳台𨇠引照蔀室¶
生輝昔人有受細林之言而退書諸紳𫉬山隂¶
之字而别爲一袠豈與不肖今日所得相比儗¶
哉佩服嘉貺榮望巳足珠璣滿斗實輕此惠永¶
言藏去以傳世衍同無任忭蹈激切之至謹奉¶
啓謝不宣謹啓¶
　　　别&KR0083;¶
某出入門下殆三十年賦命薄淺牽挽不上侍¶
中毎怜孤蹇顧遇不替凢列左右温慰如一同¶
<pb:KR4d0048_SBCK_029-6b>¶
所恨窘迫急於救贍不得居官輦下日趨恩屏¶
得郡於此至爲牢落山谷之中殊無氣味飮食¶
之物藥劑之品悉仰它處速不能得巳過五十¶
漸入衰病生平苦學自知無用閑方僻所且冐¶
祿食實亦自愧矣侍中常賜存䘏敢此具道某¶
上覆¶
　　　謝王尚書啓¶
某啓某近至幕府少謝尚書爲辦東行之惠以¶
某之散冗以尚書之貴重其謁見接遇之禮止¶
<pb:KR4d0048_SBCK_029-7a>¶
當一賜之坐一召之食則其體宜矣而尚書厚¶
自損抑絕去崖岸延引勞問言貌温悅遊&KR0016;燕¶
席皆許參侍有所過慢一用恕悉此尚書立德¶
之隆取義之重爲之而可也其如某之&KR0018;抱静¶
無所有使之將何以報尚書如是存眷者耶某¶
此者幸得試職文館尚書將旦夕召用歌勲頌¶
業燀燿尚書之休懿者某僅能爲之是亦可以¶
對今日所蒙之萬分爾漸遠軒屏某無任瞻系¶
激切之至謹奉啓謝干浼威重伏增恐慄不宣¶
<pb:KR4d0048_SBCK_029-7b>¶
謹啓¶
　　　謝提刑謝司封啓¶
某啓某近者竊聞某官以某備吏於所部之下¶
怜其亡狀之迹不能激昻&KR0108;迅自求所以比數¶
於人亦巳乆矣故深欲車推而綆汲之使不至¶
留礙沈溺乃持其姓名覬有聞於朝廷之上而¶
且謂其亦可以施用於當時者某蒙德之厚將¶
何所有以謝公如此之貺於門下者哉某不勝¶
喜懼交集彷&KR4218;展轉之至伏念某出於孤賤資¶
<pb:KR4d0048_SBCK_029-8a>¶
品殆不能及於中人學進士本無望遂至於顯¶
榮止欲求升斗之粟尺寸之帛以免夫終歲饑¶
寒之患不幸天與之性使之簡介而專僻於人¶
事殊不通曉常自顧其中枵然無它奇才以求¶
知於人歛嘿羞畏固未嘗敢輙一開口問寵官¶
要人丐少餘論執之以爲進取之階從讀書應¶
舉及第守官以至遷改資序召試貼職皆以在¶
上者之人見愛謂某所行道途後日當必至其¶
所至之地乃相與極力牽挽僅能致如此之今¶
<pb:KR4d0048_SBCK_029-8b>¶
日雖然所𫉬能幾而巳似夫不可當得十年之¶
中罹禍難&KR0013;困苦蓋濵於顚隕蹷踣之危者實¶
屢矣昨蒙除恩粗得試守此郡正謂居明公提¶
按之下殊不敢儕於&KR0674;人有斯須自便之懈循¶
大端略冗目擊豪暴撫柔良如是焉而巳矣且¶
欲勉在賢人君子之側不使少有罷輭不識之¶
過以取煩於芘賴或至於不可留以爲民之師¶
帥又懼取煩於啓上而斥去之豈謂某官以恢¶
博之量通察之明訾相官屬內辨良苦必以某¶
<pb:KR4d0048_SBCK_029-9a>¶
底裏椎縵甘守頑藐偃然自治以安不肖垂哀¶
下閔將洒濯而熏袚之使焯然發光焰出文采¶
從學士大夫之後無或少愧某被賜厚矣言之¶
無由以殫其爲感之心矣其如所以日念報稱¶
於左右者惟當飭覊勒駷鑣轡施鞭策就康莊¶
而以事夫駸駸不巳者焉有阻趨瞻實增戀慕¶
謹具啓謝謹啓¶
　　　謝張度支啓¶
某啓近者伏承某官遠馳輶軒下歷敝邑傾望¶
<pb:KR4d0048_SBCK_029-9b>¶
之始人皆憚於嚴明按視以來衆盡蒙於寛假¶
官吏識提綱之體兵民忘持斧之疑才賢所臨¶
風&KR0105;斯在竊惟布郡國之政皆以分朝廷之憂¶
然於察亷必用照恕有智力雖短而顧無貪冐¶
之惡有措置或爽而能盡公忠之心至如決罰¶
微渉於笞杖之差區撥略失於關移之緩整比¶
未稱占對稍愆此乃衆人常情庶事末節若次¶
第皆指以爲罪則煩碎下無其所安須存其權¶
使盡乃術伏惟某官治巳以禮示人不疑通逹¶
<pb:KR4d0048_SBCK_029-10a>¶
以該乎物情文雅以飾乎吏事凢閱諸目生求¶
大端但觀爲治者何如其人曾莫更問其至小¶
之過深副上詔大懽羣心某退自省循實蒙存¶
錄惟堅其守用塞所知卑情無任感忭激切之¶
至謹奉啓謝不宣謹啟¶
　　　謝張提刑啓¶
某啓近者伏審提刑郎中不以某無狀特論薦¶
於朝廷者承命悚愧處之不遑竊念某生於遠¶
方世事畎畆禀賦不厚諸無所長止好讀書幸¶
<pb:KR4d0048_SBCK_029-10b>¶
輙登第間𨵿二紀患難百端雖通籍朝閨隷名¶
儒館而自顧不肖常甘退藏向得此州實滿素¶
望驅勤飾拙僅以逾年至於簿書紛叢獄犴煩¶
𤨏丁寧區撥骫曲辨明摧屈姦頑撫字惸弱未¶
嘗一日敢懈於公謀免過&KR0057;恐&KR0018;除委心勞如¶
此才短奈何豈無不然上達有位伏惟提刑郎¶
中取人無備接下以寛不職之愆過蒙覆䕶非¶
次之舉復爲翦揚荷所眷存敢忘報稱惟期勉¶
懋用答奬知限守麾符阻趍墻閾某無任感佩¶
<pb:KR4d0048_SBCK_029-11a>¶
慚忭激切之至謹奉啓謝不宣謹啓¶
　　　謝田京待制啓¶
某啓昨侍燕坐親承誨言心相矜存意在推挽¶
荷德之重撫躬而榮竊念某禀生甚微爲學差¶
晚勉道不至强文非高偶塵賢科遂去民籍一¶
命佐府止安勤愚三年歸銓幸免愆曠比調藩¶
候之幕𫉬依臺使之庥赴官未期託跡于是此¶
者伏遇都運待制持斧按部驅車過州例叅羣¶
名進拜崇采接以温&KR0073;巳被寵華之深憐其單¶
<pb:KR4d0048_SBCK_029-11b>¶
平復形恩意之厚退念所守何堪其承再惟顓¶
蒙本喜論譔公有奇節時方盛　傳止能竭䜿¶
儒章句之微摭賢者忠義之實會以逸事張之¶
累篇或播之於樂工或附之於史氏歷世兹永¶
大名其新惟持此懷庶答乃惠¶
　　　謝都運傅諌議啓¶
某啓伏蒙聖恩授前件官巳於去年十二月二¶
十九日赴上訖莫府承寮巳編吏𤨏嚴臺取庇¶
謹佩官箴省巳枵孱側身悚靦伏念某處地遐¶
<pb:KR4d0048_SBCK_029-12a>¶
絕託宗衰寒易業耘芟嚮術鉛槧專尚以學𡚶¶
追源流偶程其文謬玷科選旣策足以從仕遂¶
刻心而首公願殫勤愚儻稱恩遇向宦西都幸¶
逃過&KR0057;此官南𡺳誓謹名節然而賦守椎滯云¶
爲拙蒙深繄賢明大與寛假伏遇某官德厚而¶
載才高且通接物於誠待人以恕西道籍用簡¶
君相之憂列城承流聳士民之望某幸以𦕈迹¶
簉于洪庥常祈台光有照隟漏止營寸効仰報¶
全仁某無任喜懼激切之至謹具啓謝與犯崇¶
<pb:KR4d0048_SBCK_029-12b>¶
重伏增戰越不宣謹啓¶
　　　轉官啓¶
某啓考績中臺叨奏成於吏効引名便殿𫉬序¶
進於朝倫服寵命以優榮揆孤𠂻而悚越切原¶
夫歷代之典最重者太常之司有虞之隆兼禮¶
樂者秩宗之任惟周之盛次天地者春官之聯¶
其後取名各殊定品&KR0057;貴於以表國家盛大之¶
義謂其練朝廷㳂革之文旣爲之&KR0056;也總正其¶
端原又設之丞也佽𦔳其區處苟非達聖作明¶
<pb:KR4d0048_SBCK_029-13a>¶
&KR0274;之奥辨功成治定之宜識無不通才有可議¶
則何以槩隷此局濫塵厥官就失慎於選掄是¶
輕蒙於稱誦如某者出在遠蜀生於窮閻自曾¶
高巳還而未嘗服官因文物之盛而輙自嚮學¶
性䪥梜以非頴文支離而不工偶叨薦書𫉬寘¶
仕版賛佐兩郡周囘十年上官交章謂其可以¶
任使本部按詔乃曰當乎叙遷有持所得之科¶
名爲引乆行之恩例銓啓上列宸音下俞超居¶
衆前使異平選逮趨雲陛之對親邇天言之臨¶
<pb:KR4d0048_SBCK_029-13b>¶
錫之恩章命以通籍乃署此職以榮其躬何不¶
肖之賤生受常存之要秩廼幸孰與其緣有來¶
此蓋伏遇某官平誠接人用恕及物凢在顧矚¶
悉生輝華剔鏤枵液而冀成美材鎔鑠堅頑而¶
使就利器兹所蒙&KR0013;實由翦揚退惟孱𡨕粗識¶
依嚮某敢不夙夜自敕起居弗寧率道而行狥¶
公以處貴少收於治最勉後報於恩仁心所記¶
藏書焉簡漏卑情無任感荷激切之至謹奉啓¶
謝不宣謹啓¶
<pb:KR4d0048_SBCK_029-14a>¶
　　　上知府吳龍圖啓¶
某啓仲夏毒熱伏惟某官尊體動止萬福卽日¶
某蒙恩伏念某違去左右倐焉三月嚮慕旌棨¶
發于夢寐候問之簡念常愧仄實謂明公愛恕¶
臨下須煩寵答所以用此有如惰略仰計崇量¶
曾莫垂責伏惟鎭撫方面安静如堵晹雨時節¶
稼穡登楙善良伸展姦豪屏縮治蜀之績轉聞¶
乆矣惟虞𪔂席之缺卽下鋒車之召西南民吏¶
求借不得某出入門下十年于此被顧良厚實¶
<pb:KR4d0048_SBCK_029-14b>¶
越倫軰今復試守支郡𫉬依使芘蒙賴台照日¶
晞光燄敢不夙夜思懋厥職上報大君之殊惠¶
次酬明公之優眷符守所拘阻趨嚴屏乞上爲¶
宗社精調寢餗某卑情無任系戀之至謹奉啓¶
上問台候不宣謹啓¶
　　　賀昭文文相公啓¶
某此者伏審昭文相公寵&KR0013;明詔召還宰席朝¶
野之士揖拜相賀誠以相公器度識略實冠流¶
品洞明前世經&KR0096;之㑹探究當今治忽之體用¶
<pb:KR4d0048_SBCK_029-15a>¶
之於文則修舊起廢而倫理備施之於武則翦¶
暴除亂而姦究息有惠利以浹民之骨髓有勲¶
烈以載國之旂常窮涯缺隅孰不瞻系而一旦¶
在外頻年不歸雖有美化止及乎一方實使重¶
望乆虛於四海皇上懷眷舊德企渴嘉論亟下¶
宸旨以促其入追復正治易如指顧方今四夷¶
未甚率服百姓未甚冨庶隂陽未甚調泰稼穡¶
未甚蕃衍相公登庸羣議欣洽感動和氣煙霏¶
雲浮熏烝悠颺疵癘皆愈太平之遇期在旦夕¶
<pb:KR4d0048_SBCK_029-15b>¶
天下幸甚某早荷存顧無所報効側聞休命跳¶
地而舞伏限官守所拘不𫉬奔詣左右某無任¶
喜躍之至謹奉啓賀不宣謹啓¶
　　　獻文字啓¶
某啓某荒闇鈍呐幸庇迹於麾下以某嘗用文¶
字進取科級以某官有重名于當世復仗使節¶
臨按其上固宜整緝舊學蚤先諸人以獻左右¶
爲下吏導名姓於上官之禮然猶省慮忖審欲¶
徃而復郤者二年干兹矣無他實謂本期用此¶
<pb:KR4d0048_SBCK_029-16a>¶
以求一顧之惠或懼惡其蕪雜蓄亂聽覽反𫉬¶
投棄之辱職是故嘿然者乆焉今歲官滿有旨¶
召試在𡺳蒙䕃局事甚簡時亦强自搜剔營新¶
補故聯比綴次以備其事雖日無取詎敢藏匿¶
今輙繕冩古今雜著共二編上塵台几裁制之¶
暇願賜披閱可進可止唯俟嚴敎干凂威重無¶
任戰慄之極不宣謹啓¶
<pb:KR4d0048_SBCK_029-16b>¶
¶
　丹淵集卷二十九終¶
