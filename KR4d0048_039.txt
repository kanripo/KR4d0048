# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:10.067597
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0141-039丹淵集-卷第三十九.
<pb:KR4d0048_SBCK_039-1a>¶
陳眉公先生訂正丹淵集卷三十九¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　墓誌¶
　　　龍圖母公墓誌銘¶
公諱某字某其先河東人鳳翔天興令贈太子¶
中舍諱某之曾孫汾州介休令贈比部員外郎¶
<pb:KR4d0048_SBCK_039-1b>¶
諱某之孫國子愽士贈刑部侍郎諱某之子也¶
母裴氏累封長壽縣大君比部旣倦官未六十¶
脫簮笏以去愛鄠杜美田望紫閣並圭峯築室¶
灌園與其人上下擊鮮釀醇相招延爲林野之¶
歡遠近附從之遂爲其圡人侍郎雖宦遊四十¶
年而資尚恬泊不競回視其先人之高亦自引¶
避居故廬讀書吟詩敎其子爲學公之昆弟時¶
甚少巳皆有才名傾動關陜識者悉曰母氏慶¶
門也不在彼此矣公生而聰悟不煩師訓閱經¶
<pb:KR4d0048_SBCK_039-2a>¶
史造詞章能盡至其精工應天聖八年進士中¶
其等調原州軍事推官州倚邊凡所處輕重索¶
謀慮適當乃無事不爾或紛亂至有可以爲憂¶
者殊與內郡政令不相&KR0002;其將旣用武人少曉¶
此得公佽助裁講至去民夷帖帖無佗議轉運¶
使李紘剛嚴介急遇其下未甞相從容獨以公¶
爲才能渭州酒稅常課屢缺紘怒主吏不職議¶
逐去且薦公領之公至以巳所入補前之不足¶
主吏因免戾善罷公尚以其最得大理寺丞乃¶
<pb:KR4d0048_SBCK_039-2b>¶
知京兆府櫟陽縣縣民橫猾好犯法號難治苐¶
一而公以易術治之民自信約不得妄入公之¶
廷下遷殿中丞移知卭州蒲江縣滿歲知&KR0058;州¶
&KR0058;爲西南絕境越嚴道濵大渡連山如墻中斷¶
一道州正扼其口乗高見卭部川聚落如餖掌¶
上實朝廷所挂慮而擇人以爲守長之處韶書¶
常以本道按察使視其部吏有長才善撫馭者¶
薦充之故公得以行焉百蠻都王城歲駈馬過¶
河抵公城中與中國相貿易摩撫有術則靡耳¶
<pb:KR4d0048_SBCK_039-3a>¶
柔服如人一不厭其欲則嘷呼搏捽羣輩跳盪¶
閭閧不能止此其常也公旣示以恩信其鷔桀¶
不馴者擒戮之衆憚且愛二年無敢輙以疆語¶
附譯者以及公轉太常愽士以侍郞憂去職服¶
除還本官通判乾州林瑀守成州放手受賕不¶
顧傍他鎻姦鍵惡密不可發包拯爲轉運使以¶
威察自名顧無如瑀何然疾之甚願必以誅死¶
請公攝其州得狀卽寘之獄公徃見瑀以數語¶
伏其罪不務竒中而與法正相等瑀無&KR2223;衆咸¶
<pb:KR4d0048_SBCK_039-3b>¶
允之遷屯田員外郞通判鳳州改都官員外郎¶
移坊州州自唐渉五代節度使麤武暴橫訾用¶
不法下禍部邑征稅關渡多設虛筭歛以殘虐¶
因仍至今役鄕戸使典領其人得此卽破産以¶
至一縷盡輸之官而未償者公曰桀法也吾豈¶
&KR0216;&KR0002;前人坐視之&KR0088;上章極言請别立新課以¶
下捄危亟朝廷從之坊人所以𫉬疽癤斷潰而¶
肌肉完好者公惠也未幾召入爲侍御史甞賜¶
對便坐公言帝王治國之本職在專求公相以¶
<pb:KR4d0048_SBCK_039-4a>¶
自羽翼杜&KR0283;范仲淹不幸早去陛下左右自後¶
所得如&KR0283;仲淹者幾何人雖有可用者皆&KR0013;散¶
使在外竊恐陛下風敎自此無如先時仁宗大¶
悟連復其所可用者朝論翕然嘉之二年除三¶
司塩鐵判官㝷爲言事御史明年拜起居舍人¶
知諌院淮南京西轉運使以賦外它錢貢上曰¶
羡餘請不𨽻大農給中上將議賞公曰是兩道¶
比佗財用&KR0057;爲不支苟非誅取𢡖橫安所出此¶
如恩之是借吏手以推剥吾民之膚髓耳不可¶
<pb:KR4d0048_SBCK_039-4b>¶
遂罷近歲士大夫多營占民田以自膏&KR0243;幸民¶
向役出下估盡所有納之相尚無制而其諸所¶
以徭於官者&KR0018;愈重去瘠取沃鐫蠧益暴公請¶
限其頃畒各以官品裁約之議行上下以便國¶
朝任子之令比前世最爲優典凡得以官歲上¶
其名者數百矣入流旣繁仕路紛雜公深䟽其¶
敝章下近臣會議𩔖皆顧已謂乆今遽更之不¶
宜公持之益堅道利害上前卒得淸無慮歲減¶
三百員其源少淸孤平者𫉬叙進公之建說有¶
<pb:KR4d0048_SBCK_039-5a>¶
大體可行之爲良法皆𩔖此長夀從其少子官¶
南岐且疾公亟請省視𫉬告日夜馳徃至卽以¶
居䘮聞終制用前官充兩浙路轉運使未行改¶
兵部員外郎&KR0033;史館知邠州數月授&KR0033;龍圖閣¶
知梓州歲餘乞內郡得涇州轉工部郎中移充¶
成都府路轉運使拜刑部郎中蜀圡醲演諸産¶
極冨夥官之府庫日入歲受泉幣流溢公甞謂¶
戍兵曰爾得賜帛與易之以錢也何利衆云帛¶
亦貨諸市利莫如以錢便諸用外所售徃徃與¶
<pb:KR4d0048_SBCK_039-5b>¶
官賈不相&KR0033;得錢且幸公曰吾募願者兩可矣¶
用是凡得十數萬疋今上卽位大布恩賞事出¶
不素它道悉配入民下旦暮高&KR0033;踴數倍百姓¶
讙擾急欲求死而公部中以所甞居者當之閭¶
里靜野無苛求猛督之旤事帖然濟矣永昭調¶
用多目有司欲天下之財應所費疾&KR0002;星火公¶
以法移蜀之積錢百萬衮衮相屬陸走三千里¶
旦暮副其急大計以辦已而公且遘疾矣嘉祐¶
八年十二月二十八日卒于宫舍享年六十公¶
<pb:KR4d0048_SBCK_039-6a>¶
性端重寛碩質狀嚴偉望之岌然使人肅恭戒¶
飭不敢慢墮而與之語議雍容委靡色和而氣¶
温乆不能舍而去之也其爲郡邑專務䆒極隱¶
敝與人興起長利故所去未甞無餘思居臺奏¶
正皆中外所望以爲言者用諫&KR0083;不肯書奇譎¶
么𤨏事以瀆上聽總大端發正論兾君相黙用¶
之不設痕聲以夸露於巳也旣而一落外官頻¶
年不歸視當年朋流巳翩翩上薄霄漢人悉以¶
用公爲不當然而公亦自無一語爲戚戚先帝¶
<pb:KR4d0048_SBCK_039-6b>¶
升遐日夕涕泣遂以病病遂以死而公甞所蒞¶
之郡邑與常所徃來之人無不哀慟號&KR1127;云善¶
人何&KR0018;天天奪之也何遽而不少假矣公旣死¶
朝廷遣其弟沆乗驛迎其柩歸權厝於鄠縣以¶
治平一年某月某日塟公于某所祔先侍郎之¶
塋夫人王氏累封永安縣君男二人軻太廟齋¶
郎十二歲輙試秘書省校書郞&KR0002;干歳女一人¶
&KR0002;干歲沆以都官郎中爲陜西轉運判官好學¶
有義行奉公之夫人與公之諸孤居長安事如¶
<pb:KR4d0048_SBCK_039-7a>¶
母敎如巳子愈于公之存以某甞獲逰於其伯¶
仲之間來請銘銘曰¶
　　鎮東儉以忠殉魏　後惡禍去丘爲民¶
　　積流藏晶入幽閟　宜發其裔洪以熾¶
　　惟公生實世所兾　厥中端完外恢粹¶
　　學焉乆充道少試　君&KR0170;其休民&KR0013;利¶
　　𦕈然權財用&KR0154;旣　卒以不幸讙衆欷¶
　　馳詞窮天浩無寄　其將興之比賢嗣¶
　　　太子中舍王君墓誌銘¶
<pb:KR4d0048_SBCK_039-7b>¶
治平二年三月二十日有以笈携書而進立于¶
庭下者問之曰長安王氏之僕來時主戒云汝¶
亟徃廣漢問所題官居納之自去彼凡十二日¶
走四十驛而至此矣余曰事必有不可緩者命¶
受其書視其所以遠來見諭之意日希明不幸¶
先人以去年三月十四日得疾棄諸孤于家今¶
年某月某日欲舉其柩從祖母以塟于萬年縣¶
龍首鄕鳳栖原之先塋竊念先人祿位不甚顯¶
使志業不克燀燿于當時今巳矣&KR0002;非有以善¶
<pb:KR4d0048_SBCK_039-8a>¶
文載其事寘諸壙中以信于人以傳于後世爲¶
人之子者之所爲心乎如聞執事常以文章論¶
譔人父祖之生平其子若孫得以實自以爲事¶
父祖之道無忝矣希明雖未甞一見左右敢遣¶
㒒持先人行狀以聞求數語以銘其墓使先人¶
之靈不鬱鬱於地下希明死幸矣唯執事哀憐¶
之其詞始未悽楚讀之殆不&KR0216;聞其所以云云¶
者余曰噫斯人也耶甞憶皇祐初余在卭州幕¶
時有以強幹爲轉運使所委徃來卭蜀間辦公¶
<pb:KR4d0048_SBCK_039-8b>¶
事者此君耳余盖甞識之今其死而其子㓜不¶
知余與其父有一日之素能踰重關越險棧於¶
二千里外以是事見屬或拒之于情可乎乃爲¶
綴次以慰其子云君諱紳字公儀其上世太原¶
人唐未因官居閬中後復以官居長安三代矣¶
君生十年以父䕃爲太廟齋郎自少喜讀書記¶
問精愽爲詞章有條理舉進士不第遂調鳳州¶
梁泉縣主簿初仕巳籍然以廉勤聞滿授漢州¶
德陽縣主簿令老且惽都不省職事羣吏驕恣¶
<pb:KR4d0048_SBCK_039-9a>¶
飜亂文法以欺枉吾民民不堪矣而君且至數¶
日視案牒閱租賦攷徭役盡暴蔽隱悉伏其罪¶
而一縣乃治轉運使張公掞明毅端肅少所推¶
擇獨稱君才而數任之綿州百姓馮仁美兄弟¶
訟田十年不能决公以此獄累君未浹日其情¶
得爭語遂息雖其本郡邑之吏甞歴手者悉曰¶
是善治此吾不及也公又俾其市五州絕戸遺¶
田不數月𫉬錢四百萬內諸庫而民恬然無驅¶
督之擾代歸授其州長豐令未幾以市田令轉¶
<pb:KR4d0048_SBCK_039-9b>¶
大理評事知絳州正平縣會縣人行守事者有¶
產占君籍中其鄰民張順探守意詣州言狀謂¶
可鑿渠以引其水漑吾村地若干頃甚便守從¶
之下縣如其議君亟至守所建利害百一于前¶
謂不可行守怒趣君去决令開渠君抱笏徐起¶
顧守曰渠則不可開令頭可斷也旣而守亦悟¶
遂使罷君歸一鄕之民擁馬首謝曰我輩非公¶
壓抑且死矣願爲公刻石以示吾子孫俾知公¶
爲其父母衣食之也累遷衞尉寺丞大理寺丞¶
<pb:KR4d0048_SBCK_039-10a>¶
知鳯翔岐山縣君之父度支甞治此彼人德之¶
遺矩餘範君一守無易故居四年而民不敢以¶
不可治之事干君去之日老㓜婦女皆奔走涕¶
泣謂君何時復當此來也今上卽位轉太子中¶
舍賜緋衣銀魚入朝授通判乾州事還長安遽¶
得疾不起享年四十一君性孝友事母兄有聞¶
千里閭&KR0877;光門有大第乃唐官寺之遺址老株¶
巨石氣勢甚古偃蹇&KR1182;崒羅立如𦘕亭&KR0026;臺榭¶
號一城之甲名公巨卿才人豪士徃來過雍未¶
<pb:KR4d0048_SBCK_039-10b>¶
甞不下馬入門登覽嘆愛君少時與兄中隱君¶
出入迎候游陪不厭人咸喜之君素愽給好辯¶
論&KR0057;不憙狂詭而絶重氣節在岐山時有妄人¶
鄒僅稱先生者自言八百餘歲歴游公卿之門¶
好談人前世事立禍福以揺撼人人信畏之謂¶
神人云不知凡幾年&KR0018;此術行於世矣過縣謁¶
君君與語察其怪謬訶下麾左右縳寘獄問狀¶
悉伏誣誕門外要官重臣交書下捄君置之一¶
不省械送府恐懼以死訖無他異君故人國子¶
<pb:KR4d0048_SBCK_039-11a>¶
博士劉祺自蜀解官歸至縣寓僧舍且病其子¶
赴舉京師顧前後皆孱輭無一人可任事君親¶
爲煑藥視食旦暮伺候且累日無少懈旣卒凡¶
喪事一切具辦無有不如其至親欲奉其死者¶
之意聞者嘉之君大氐所爲𩔖此亦足可紀也¶
曾祖彬贈光祿寺丞祖識贈刑部侍郞父瀆任¶
尚書度支員外郎三司度支判官母高氏封長¶
安縣君贈尚書令瓊之女見君死遂&KR0230;疾後一¶
年亦卒君娶舅氏引進使&KR0071;隆之女生五子日¶
<pb:KR4d0048_SBCK_039-11b>¶
希明希傑希正希亮希益女三人銘曰¶
　於乎公儀命誰君尸與其才良而不壽宜¶
　人之于官其幾謂能如君之爲死有可稱¶
　身大位微奚足比方陵磨谷闐銘發愈光¶
　　　龍州助敎郭君墓誌銘¶
君諱友&KR0033;字伯龍其爲人也和&KR0073;淳懿畛岸曠¶
闊兩蜀士大夫與四方從宦於西南者於伯龍¶
無有不識非伯龍之求之也而其人自以爲苟¶
不識伯龍則爲徒至于此矣蓋伯龍善與人交¶
<pb:KR4d0048_SBCK_039-12a>¶
又喜藏書書至萬餘卷謄冩校對盡爲隹本伯¶
龍無不讀人問之者伯龍無不知所以人多與¶
之遊伯龍亦未甞輙厭見其人所以善譽聞於¶
天下將五十年景祐中&KR0013;薦試尚書省不第遂¶
歸不復就舉成都學舍爲諸郡之冠聚生員常¶
數百十人伯龍典事其中凡三十年敎導揖納¶
上下信愛事&KR0071;母朱氏至孝朱甞病痺輭不立¶
伯龍訪諸術士力求巳之遇隱者得火龍水虎¶
之法轉授其母行之遂起體輕如風享年八十¶
<pb:KR4d0048_SBCK_039-12b>¶
四而卒於兄弟&KR0057;友順不相狠䦧分𨽻貲產獨¶
占其至下者後雖有所不足亦自無壹語之愠¶
有識義之治平詔求遺書伯龍所上凡千餘卷¶
盡秘府之未有者熈寧四年四月朝廷以伯龍¶
景祐進士恩授將仕郎守龍州助敎一日忽召¶
其子大年等曰吾生平以儒術承家巳而自知¶
於祿位固不可以強干所以不求宦逹退居田¶
里今天子念吾之老特賜一命吾其遂止此乎¶
是年十月果以疾卒千家&KR0004;一日也伯龍旣爲¶
<pb:KR4d0048_SBCK_039-13a>¶
累世令族之後內外親戚交友甚盛凡遠近慶¶
弔伯龍未始後他人而至者才智敏給善酒戯¶
辝吐如射坐客不能當至有叢吻急擊爭欲勝¶
之者伯龍左右酬對愈辯而愈精四坐𥬇伏歎¶
其俊銳死之日無不嗟悼之春秋六十四所著¶
書有劔南廣記四十卷毛詩統論二十卷歴代¶
㳂革樂書十三卷曾祖某祖某考其皆不仕母¶
楊氏夫人宇文氏乃蜀之大姓某之女年二十¶
一歸于伯龍閨閫儀範鄰里矜式相夫以義教¶
<pb:KR4d0048_SBCK_039-13b>¶
子以學正順慈嚴無有未至先伯龍卒生四子¶
大年大方大亨大受皆舉進士有名稱女二人¶
長適太常愽士李彤封壽安縣君次適進士文¶
惟幾孫男八人女八人大年以六年二月十日¶
塟伯龍於華陽縣昇仙鄕俱利里先塋之次舉¶
夫人之塟祔馬大年等以同爲姻家來求銘伯¶
龍之墓爲之銘曰¶
　　學無不深　行無不淑　夭胡嗇之¶
　　弗𢌿以祿　鸞羽鳯翼　歛不得張¶
<pb:KR4d0048_SBCK_039-14a>¶
　　有翾者微　高鶱遠翔　神道難知¶
　　人理亦悖　吾於伯龍　一付茫昧¶
　　所不巳者　郁然淸芬　更千萬年¶
　　有信此文¶
　　　秘書丞馮君墓誌銘¶
君諱某字某其先始平人在僖宗朝有官於蜀¶
者廣明之亂唐統紊裂視世濁溺留避於此子¶
孫蕃&KR0283;有居于普者五世祖紹卿於五代時以¶
宗族門地雄于一州高祖諱光偉佐東川節度¶
<pb:KR4d0048_SBCK_039-14b>¶
曾祖諱嶠祖諱元晏並潜隱不仕父諱某少舉¶
進士以苦學&KR0013;病遂不顧舊業專治養生之術¶
作詩百章道其事自號丹珠子年過八十無疾¶
而終子三人君其長也君生而頴慧不憙他技¶
未冠求師於成都是時任玠温如李畋渭卿皆¶
以道義文章敎授諸生君執業門下並爲其高¶
苐歸將試藝於其郡廷以干薦書而豪士惡子¶
競以財賂占壓寒素不得一歩進于其下乃退¶
而嘆曰是等也我安能與之以力相較耶於是¶
<pb:KR4d0048_SBCK_039-15a>¶
收歛退縮芟去仕意僻居靜處討䆒羣䇿經深¶
史隱鉤擿藏詣馳詞吐論坐者常屈閭里訟訴¶
槩先詣君所平决以至不復更由官治而兩講¶
解矣敎諸子事業悉有端次慶曆中其子今中¶
都外郞如晦用其法一舉中進士君曰是吾門¶
戸之大望自此子爾嘉祐&KR0004;以子官授大理評¶
事致仕三遷爲秘書丞賜緋衣銀魚甞卽其居¶
盛創亭宇榜之曰滎恩自作記道其所以𫉬當¶
世爲人之甚幸者鄕人景慕之治平二年春中¶
<pb:KR4d0048_SBCK_039-15b>¶
都爲晉原宰君以𩀱輿就其養晉原之治高出¶
一道君實有所誨助間則吟詩飮酒日日不倦¶
一旦召中都語之曰官居之樂誠樂矣然而吾¶
之舊廬近常徃來於吾懷也汝當具吾歸裝宜¶
無吾留十月促就道中都遂假檄侍還其家旣¶
至亟遣去曰汝速徃無以吾累汝汝當憂民愼¶
毋吾憂也自是日召鄕里故舊聚飮歡嘑歗歌¶
愈益精徤諸子立左右忽顧之曰父母之年古¶
人謂可以喜懼者汝等當知之吾受祿養幾二¶
<pb:KR4d0048_SBCK_039-16a>¶
紀名復挂朝籍人能如吾者幾何此可喜也然¶
吾春秋巳高汝能無所懼乎家人聞之錯遌皇¶
惑問何以及此體中有覺不如平時者何所但¶
俛首嘻笑不答又數日食飮漸不進求就枕&KR0578;¶
目良乆以纊候其氣巳不屬矣遂終焉十一月¶
十二日也享年七十五夫人趙氏同郡之甲族¶
婉懿有善譽宗黨模其閨法四封爲壽光縣君¶
生男六人三早夭次中都也次處晦用晦并舉¶
進士有文行聞其朋流女五人適昌元解惟正¶
<pb:KR4d0048_SBCK_039-16b>¶
都官員外郞景思問郡人周著進士景思永歸¶
思問者先卒後繼之以其娣封永壽縣君孫男¶
十人某某皆嚮習文藝孫女九人其十始嫁河¶
南趙仲遘其孤將以三年二月某日塟君於樂¶
至縣普安鄕之西山從先塋也中都與同有塲¶
屋之舊走僕詣同求銘其墓爲之銘銘曰¶
　　孰不種善　君穫其多　&KR0853;然而歸¶
　　所少謂何　子官曰榮　學者愈侈¶
　　君所常望　乆焉益偉　人生世中¶
<pb:KR4d0048_SBCK_039-17a>¶
　　　超跌百端　如君&KR0004;終　十八尤完¶
　　　老安先廬　沒集舊兆　更萬千年¶
　　　銘永其詔¶
<pb:KR4d0048_SBCK_039-17b>¶
¶
　丹淵集卷三十九終¶
