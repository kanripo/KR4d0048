# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:08.667942
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0141-006丹淵集-卷第六.
<pb:KR4d0048_SBCK_006-1a>¶
陳眉公先生訂正丹淵集卷六¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　　蜀　李應魁務滋同叅¶
　　　　　　　吳　呉一標建先¶
　　詩四十首¶
　　　和仲蒙石龍渦¶
群岡壓涇湄於此聚衆首其間石屋露遠視若¶
呀口林端躡縆上&KR0077;入𫝑愈斗圍空竪古壁闊¶
<pb:KR4d0048_SBCK_006-1b>¶
可百人受洪鍾誰倒仰巨甕忽側剖層岩寒泉¶
飛絶巘怪樹走隂風喜復怒野霧吞且嘔晴嵐¶
逼衣襟欲住不得久甞聞耕者說自昔藏蚴蟉¶
當年救旱事有記刻不朽近歲靈恐歇百禱無¶
一偶至今閭里人不復來奠酒¶
　　　和仲蒙山城¶
大曆年忠武居豳捍逆氐盛平民營板堵斷賊¶
閇远蹊連櫓撗朱鳥飛墻切紫霓縈紆圍絶巘¶
靡迤附深谿外濬池隍險旁聯堡障低轒輼防¶
<pb:KR4d0048_SBCK_006-2a>¶
藺石埤堄礙雲梯樹杪鳴廵鐸崖端響守鼙石¶
頭何培塿龍首太醯雞歲久蒼苔上時平白草¶
齊全秦襟帶地惟此壯山西¶
　　　和子山春日雨中書事見&KR0009;(二首)¶
菀菀㝠㝠雨氣沉一春長是詠春隂鷰歸𦘕棟¶
簾櫳靜鸎下雕欄院宇深闘草玉&KR0107;應復約看¶
花金勒悞重尋謝郎風調將誰奈獨倚書床擁¶
鼻吟¶
　　　其二¶
<pb:KR4d0048_SBCK_006-2b>¶
青春㔾破六十日正好共携歌管遊鶯花有意¶
欲惱亂風雨何事相淹留南園綵棚映綠樹西¶
湖𦘕舫臨清流幾時雲隂得歛霽願把一罇相¶
獻酬¶
　　　馬子山爲余與賀順之書記李仲蒙察¶
　　　推同年同幕作題名記復有詩督程適¶
　　　之書石余因和兼謝¶
太常舊得同科第幕府今還次姓名作記馬周¶
文巳贍書丹程邈隷尤精定知二美能傳久從¶
<pb:KR4d0048_SBCK_006-3a>¶
此三家覺轉榮毎對雄詞觀健筆自慙孤迹附¶
群英¶
　　　官舍春日書懷(二首)¶
自趍戎幙佐鞬櫜四見新隂發舊柯學飮不成¶
歡意少好吟無倦苦心多舞傷池柳風圖甚泣¶
破庭蘭雨奈何敢對青春歎留滯且須開口更¶
狂歌¶
　　　其二¶
琵琶泉水碧溶溶又見春歸玉柱峯歡緒巳闌¶
<pb:KR4d0048_SBCK_006-3b>¶
羞老大交期將近&KR0180;遊從杏開暖蕚融紅䗶柳¶
放晴花拆白茸賦得上林佳景盡不知誰爲薦¶
臨卭¶
　　　登邠州城樓¶
試此望揺落秋襟成惘然客懷傷薄莫節物感¶
窮邊斷燒侵高壘㣲陽入晩川年來舊山意常¶
與鴈翩翩¶
　　　秋盡日陪諸友登白佛閣¶
危刹隱高阜孤軒橫碧虚登臨賞秋杪笑傲樂¶
<pb:KR4d0048_SBCK_006-4a>¶
公餘野外景入𦘕坐中歡可書重城巳嚴鑰歸¶
馬尚踟蹰¶
　　　極寒¶
燈火宜冬杪圖書稱夜長簾鈎挂新月窻&KR0083;漏¶
飛霜酒醴慙孤宦皮毛逐異鄕誰知舊山下梅¶
艶滿東墻¶
　　　謝惠橘¶
緗葉隱朱實纍纍楚江澨寒香摘清露奔走寄¶
迢遞琳腴滿金殻咀嚼想佳惠君未致此時風¶
<pb:KR4d0048_SBCK_006-4b>¶
巳吹削肺¶
　　　登山城書事¶
節物感覉旅連空生塞隂亂鴻寒渚遠群雀晚¶
叢深霜重涇灘出烟高隴樹沉歲華徒自老幽¶
憤滿登臨¶
　　　送夏殿&KR0033;(時婿於李璋太尉)¶
霜樹東門曉清寒滿客衣一樽從此别百兩幾¶
時歸漆水魚初薦梁園雪正飛高堂今遠郡須¶
念報春暉¶
<pb:KR4d0048_SBCK_006-5a>¶
　　　送錢規判官歸蜀覲親遂之岳陽¶
嚴風吹玉柱有客動歸裝古道轉危阪全家行¶
曉霜休嗟遊薄宦且喜拜高堂㑹合知何所春¶
江泛楚艎¶
　　　和梨花¶
素質靜相依清香暖更飛笑從風外歇啼向雨¶
中歸江令歌瓊樹甄妃夢玉衣𦘕堂明月地常¶
此惜芳菲¶
　　　山櫻¶
<pb:KR4d0048_SBCK_006-5b>¶
巖壁自叢叢年華寂寞中偶因移曉雨似欲占¶
春風嫩葉藏輕綠繁葩露淺紅孤根知幸否從¶
此對雕櫳¶
　　　秋子¶
裊裊復翻翻封條壓樹繁群芳非姊妹亂實見¶
兒孫䕃日臨虚檻披風拂短垣主人無奈爾常¶
爲醉幽軒¶
　　　桃花¶
種近短墻邊開臨小檻前𠋣風無限意笑日有¶
<pb:KR4d0048_SBCK_006-6a>¶
餘妍枝輭圍深密苞穠墮碎圓祗應芳𣗳下時¶
見武陵仙¶
　　　杏花¶
仙杏一畨新妖饒洗露晨待粧憂粉重欲㸃要¶
酥匀月淡斜分影池清倒寫眞君須怜舊物曾¶
伴曲江春¶
　　　秋日&KR0009;呂永夀微中¶
落日照容谷寥然官署秋開簾臨絶巘凭几對¶
寒流古意深中得詩中靜外遊三年多少景滿¶
<pb:KR4d0048_SBCK_006-6b>¶
篋是㝠捜¶
　　　吟春¶
春工運潜巧是處有行迹庭梢發新穎巖溜融¶
暖脉晴湖影撥刺曉樹音格磔須知玉峯下日¶
有尋芳客¶
　　　琵琶泉¶
險道入幽䆳深溪轉岑寂蒼烟鬰孤岩秀石圍¶
斷壁古蘚甃碧潤寒泉灑清滴誰能厭塵襟兹¶
可供洗滌¶
<pb:KR4d0048_SBCK_006-7a>¶
　　　和子山種花(五首)¶
風流從事季長家遶徧官居種盡花應爲清才¶
無比敵擬將文彩競春華¶
　　　其二¶
碾薄我圓粉色匀一枝寒艶惱青春曉來帶雨¶
四廂下恰似蓬來見太眞¶
　　　其三¶
曾宴瓊林爛熳紅寳津樓下看春風今朝忽向¶
君家見猶憶當年醉眼中¶
<pb:KR4d0048_SBCK_006-7b>¶
　　　其四¶
幾樹山櫻曲檻前花開如火葉如烟待將短句¶
誇形似巳被休文道欲燃¶
　　　其五¶
新自涇州趂雨移便開繁蕚擁芳枝紅霞照地¶
清香起似到玄都觀裏時¶
　　　和張屯田雪中朝拜天慶觀(二首)¶
蔌蔌遥空墮碎瓊一街寒色曉風清題輿想入¶
簫臺下似駕颷輪向玉京¶
<pb:KR4d0048_SBCK_006-8a>¶
　　　其二¶
寳幢珠節共玲瓏九虎嚴關有路通遥望玉宸¶
端象簡宛然身在廣寒宮¶
　　　送酒與呂令答所示詩(二首)¶
君無彭澤五十畆我有謫仙三百盃聞道山中¶
足春意滿壷&KR0147;爲撥新醅¶
　　　其二¶
見說西溪裏群花艶正繁不知紅影下誰共醉¶
芳罇¶
<pb:KR4d0048_SBCK_006-8b>¶
　　　&KR0004;雪¶
一色隂雲蔽曉空粉英瓊屑亂茸茸不知遊&KR0016;¶
將何處已失南城玉柱峯¶
　　　對雪獨酌¶
雲隂低重玉花繁獨擁貂裘對一樽不語佳賔¶
是何物古書名𦘕滿西軒¶
　　　槐莊渡口¶
雲烟飄泊樹微茫一岸人家帶夕陽欲上高原¶
便囘首可怜風物似吾鄕¶
<pb:KR4d0048_SBCK_006-9a>¶
　　　約春¶
去歲相違恨巳賒今年相遇喜無涯紅情緑意¶
知多少盡入涇川萬樹花¶
　　　和子山陪使君遊西湖三絶正月晦日¶
柳色遶堤金粉明湖光浮岸玉烟輕風柔日薄¶
恰新霽正好訪春來此行¶
　　　其二¶
遊&KR0016;翩翩從使君娛賔亭上宴西曛座中不用¶
頻辭酒明日青春已一分¶
<pb:KR4d0048_SBCK_006-9b>¶
　　　其三¶
滿眼垂楊照綠波就中春意此先多不將歌管¶
酬佳景擬奈翠漪堂上何¶
　　　探春¶
豳郊寒重勒春遲消息如今尚未知只是垂楊¶
㝡先得毎朝來覔向東枝¶
　　　春寒¶
東風何事力猶微&KR1006;&KR1006;邊寒犯客衣舊雪未消¶
新雪下南園春色幾時歸(丹淵集/卷六終)¶
<pb:KR4d0048_SBCK_006-10a>¶
