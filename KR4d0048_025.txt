# -*- mode: mandoku-view; -*-
#+TITLE: 陳眉公先生訂正丹淵集
#+DATE: 2015-09-11 09:06:09.467153
#+PROPERTY: ID KR4d0048
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0141-025丹淵集-卷第二十五.
<pb:KR4d0048_SBCK_025-1a>¶
陳眉公先生訂正丹淵集卷二十五¶
　　　　宋　蜀　文　同與可　撰¶
　　　　明　吳　毛　晉子晉¶
　　　　　　　蜀　李應魁務滋同叅¶
　　　　　　　吳　吳一標建先¶
　　序¶
　　　御賜飛白書序¶
仁宗皇帝飛白書乃聖人不可窮之大藝而無¶
所儗之絶學者也法傳之於天義授之於神淵¶
<pb:KR4d0048_SBCK_025-1b>¶
情睿思下寓毫墨揮灑變動函&KR0018;藏畜齊隂陽¶
之功合造化之巧冝乎世人莫得窺其至精極¶
妙之端涯者巳若夫皇居奥瑑貴室珎刻有容¶
摹肖時亦飄墮其能於此以幸而𫉬之者自將¶
别爲秘𠂻盡略他玩流𢌿後嗣傳于無極而况¶
密繇嚴從躬&KR0013;寵錫將宜何如以奉其休榮者¶
哉嘉祐七年冬十二月戊申帝召侍臣二十有¶
八人觀書于龍圖天章閣又幸寶文閣是日上¶
親御寶跗縱冩華楮貂璫遞薦簮笏環視雲飛¶
<pb:KR4d0048_SBCK_025-2a>¶
霧散之狀龍蟠鳳矯之勢震聳驚眩流動衆目¶
旣而遂命以書分賜左右太子賔客掌公禹錫¶
時預此集乃蒙帝子之殊渥焉懷歸有光展對¶
猶濕觀其㸃分璽角下&KR0953;秦寶𦘕立圭植高掩¶
周瑞仰惟祥符之書氏陽之詔始可相與配其¶
瓌麗而並其崇嚴者歟熈寧五年十月其孫文¶
紀爲陵州貴平縣令襲衍複櫝載以臨治願將¶
刋鏤布示于遠謀奉堅琰留寘佛廟見求短引¶
以著其下懿哉侈君之賜揚祖之美乃文紀爲¶
<pb:KR4d0048_SBCK_025-2b>¶
人臣子之道於是乎至矣故爲題此初八日謹¶
序¶
　　　拈古頌序¶
甚哉物之勝于人也乆矣萬利舞于前其心未¶
甞不艶然願得悉厭於已者所欲一動厥本遂¶
失而不可求旣爾將何䕶持而復能固之者邪¶
彼根種鈍下迷謬惽塞入𩔖旣淺餘習未斷者¶
故不足與道此嗟夫世之衒智巧挾姦妄假名¶
敎冐資級養巳謂無輩視衆若不覿者尚亦睢¶
<pb:KR4d0048_SBCK_025-3a>¶
盰惘敞不自省覺其神巳爲有力者奪去淪虚¶
浮空餘止腐殻猶務以氣自侈變改形狀標立¶
高遠誇穉庸惑殊未知一息絕纊百骸附紟則¶
隨業散墮灑隷羣趣沈幽沒冥無可洗脫柰何¶
日日戴此重障了不明悟此&KR0057;爲最可憐者也¶
嗚呼幻美溺人之深也如此其有能于其中視¶
之謂非巳之常所能有故不&KR0775;其毒若水之不¶
能濡膏之不能𡍼者間有人焉資政殿大學士¶
趙公以台𪔂之重再尹於蜀蜀之人三十年中¶
<pb:KR4d0048_SBCK_025-3b>¶
凡五見公矣求公之迹終未能得或曰公之位¶
旣愈高而其色若愈下謙靜恬懿無一易徳者¶
何耶曰是亡他也脩眞逹元總了妄法物有不¶
能勝之者矣所以常㨿三旌之榮饗萬鍾之厚¶
固如飄風値劒暫有一吷彼又豈能轉之如俳¶
兒顐娼執綸曵　俛仰顛側諠詉伏罷一由於¶
他人所役邪公旣以無事爲治其下亦各以無¶
事安其職化旣成矣因萃㑹古人禪門語錄之¶
深隱者拈而頌之凡百篇掲月昏衢擊霆奥&KR1208;¶
<pb:KR4d0048_SBCK_025-4a>¶
瞽者瞶者悉使覺知仁人之言所利信博一得¶
永得公之志歟嘉祐紀禪師出入公之門下香¶
山如滿從白傅之遊圭&KR0280;宗密接裴相之論得¶
公所迹願布行之冩鏤云初屬予爲序因爲道¶
公之髣髴云時熈寧七年甲寅五月戊子日謹¶
序¶
　　　射中金錢序¶
學以正治心心以明養神神以玅應物是三者¶
常相爲用然後始能就乎可致之事蓋發乎其¶
<pb:KR4d0048_SBCK_025-4b>¶
內而不失其成于外者繇素具此爾古之君子¶
於射事&KR0057;所重擇侯選士莫不先之豈非謂其¶
善知夫此理者歟提刑度支張公文章政事之¶
外弓矢之學號爲精絶求之縉紳實鮮其𩔖近¶
甞以金錢置之𦘕帖之上以壓其的用明其中¶
之審與僚友競勝約先取以爲樂公徐立諦視¶
一發而遂𫉬之正投其虚鏃若手貫坐客歛色¶
相拱而顧左右驚聳都人歎詫皆曰昔人以楊¶
葉衒巳㦸支伏衆者旣大且近何足夸侈(較公/之善)¶
<pb:KR4d0048_SBCK_025-5a>¶
彼有餘拙公因作詩以志其事大尹而下咸屬¶
和焉馳寄於同使序其略同曰世常謂夫射而¶
能居所中之多者豈天性之本然在乎習之之¶
乆而後能也如志不自懈日事於其中無賢不¶
肖者一皆底乎其善矣豈他術耶噫非也是不¶
知夫所謂三者常相爲用之理也彼知之者則¶
不然取於精微付之於手指之間省度而釋惟¶
意所在未有不如其所欲者矣齊工之于削輪¶
郢匠之于斵堊與公之於今日之事其道一也¶
<pb:KR4d0048_SBCK_025-5b>¶
彼習之之乆而能之者末矣哉熈寧六年正月¶
甲子謹序¶
　　　種柳詩序¶
樂蟠地切邊其圡燥澀磽㯺雖春陽震憤剖發¶
以導仁氣亦踈散不演&KR0243;凡草樹託殖生意結¶
結無人許長大柯幹局然皮葉磔然抱節起癭¶
不中材用豈和理近戎落不霑浹抑西北性𢡖¶
洌舄鹵與中州相絕至是耶楊君灝巨川爲令¶
之明年暇日乘高窺臨笑此童秃曰宜物之術¶
<pb:KR4d0048_SBCK_025-6a>¶
人常與天地相比儗寧有施力顓致不可歟遂¶
種柳殆千根表絡諸道旣自指閱各任其地闌¶
迾灌浸期以必活生脉通定一無殭者春條森¶
森夏隂團團禽弄蜩喝薈翳蕃茂於是彼人乃¶
能識榮落以記時節行者得休䕃無懼暍乏爾¶
變此川谷一若關鋪巨川爲政之大抵也乃作¶
三詩記其事且欲俾後人相增成和者連章以¶
至大軸巨川携入都下示余属以序予曰事有¶
利於用求成於本無或不謂爲難旣成而嗣守¶
<pb:KR4d0048_SBCK_025-6b>¶
之能不毁乃難矣蓋人皆喜善自巳出若名于¶
他則萬計沮礙無少假貸者十常八九今巨川¶
營此亦巳勤矣來者能爲撫摩而不樵薪之是¶
亦賢君子之所爲也詩將刻石於縣故余因以¶
告後人云嘉祐庚子人日安靜文同序¶
　　　賞梅唱和詩序¶
蜀之梅與海棠在衆蘤中最爲高第他雖號有¶
處殊𤨏陋孱瘠苦不可與爲𩔖者然海棠用冶¶
麗妖冨偏擅民家取悅羣目無所遴擇梅獨以¶
<pb:KR4d0048_SBCK_025-7a>¶
靜艶寒香占深林出幽境當萬木未競華侈之¶
時寥然孤芳閑澹簡潔重爲恬爽淸曠之士之¶
所矜賞故其苐又自高也成都鈐轄東衙園有¶
素芳亭亭下有梅因名之慶曆中四方館使太¶
原王公䕶兵此&KR0022;是花正穠盛公命府尹程公¶
而下七人飮亭上第賦詩道其美石刻存焉後¶
二十年太原公之子道恭醇之用閤門使繼領¶
此職其花依然尚如當時之繁醇之復㑹其帥¶
龍圖趙公抃閱道運使史館榮公諲仲思同僚¶
<pb:KR4d0048_SBCK_025-7b>¶
左藏武侯永孚及之運判職方霍侯交敦誠於¶
此讌集而又詩之語精意新聮照牙映落墨未¶
燥衆吻爭習他日醇之錄以示同俾載厥事同¶
曰異乎哉彼梅者生于深嵓&KR0201;谷之中又居西¶
南絕遠辟陋之國幸一得其所託遂爲王公大¶
人所愛惜而詠歌之以傳乎無窮信夫天之生¶
物滿盈于地中者徒芸芸耳豈能令之各善効¶
其所&KR0018;以取貴於一時耶蓋須待人而然後其¶
名始有所成矣噫果如是則成之之力其勝愈¶
<pb:KR4d0048_SBCK_025-8a>¶
於生之者耶一人之功殆高兹天耶同甞於此¶
爲識者議之因序賞梅唱和詩故復云¶
　　　樗蒲格序¶
李習之有五木經余常愛其叙所以爲樗蒲之¶
用者始未皆具然其戯最古世之人罕有能作¶
之者故曰木曰馬曰關曰矢之𩔖雕鏤彩飾短¶
長鉅細曾莫識其制度矣忠牧夏公守𡺳暇日¶
出其家所藏先帝之賜者爲其僚屬講而行之¶
於是盡曉習之之說也如此獨所異者盧白雉¶
<pb:KR4d0048_SBCK_025-8b>¶
犢開塞塔秃撅梟之外復加進退二采蓋使其¶
投無一或虛者焉又以秃爲黑以梟爲雞者疑¶
語近爾按馬融張華皆云老子入胡爲此戯楚¶
辭有呼白之語周史載擲盧之事臧質劉毅何¶
尚之高光宗之徒皆以是而立善名也乃知士¶
君子者亦無害留意于此彼王或王洪之墨黷¶
鮑泉蕭望之泥𥊏掠惡取禍固宜所鄙焉嘉祐¶
二年丁酉仲冬月十有三日新平官舍序¶
　　　費先生詩集序¶
<pb:KR4d0048_SBCK_025-9a>¶
嘉祐癸卯春東平先生以古律五七言詩共六¶
帙因其甥朱景副書爲示且屬余以序置其首¶
余熟讀者累日甚愛之余居常敢言唐人風調¶
渉五代衰季巳淪委而不振及見先生之所爲¶
信遺音餘響乆浮大空至治世而復下今又軋¶
然發于先生之筆舌爾按先生閬中人少舉進¶
士自勝冠走四方游名公鉅&KR0056;之門命旣不偶¶
退返林壑盡諱其他能而一從事于此凡四十¶
年探深摘幽愈老益工大抵氣和平而意精新¶
<pb:KR4d0048_SBCK_025-9b>¶
使人𥊏之而不厭也近世文士以篇什自名者¶
甚衆如使先生之言雜行于其中彼將左右顧¶
楫相推以爲先余恐先生得所(濮上/諱)者固多傲然¶
而獨居其前矣是可傳布於天下也¶
　　　郭令送行詩序¶
汾陽郭君以成都府節度推官治永㤗旣二年¶
凡內外職事官得以言舉善於爲政者共若干¶
人以狀穪其治其將代也凡遠近士大夫喜以¶
文章道人之美者共若干人以詩贈其行大抵¶
<pb:KR4d0048_SBCK_025-10a>¶
君之爲令之術以廉以恕以不自懈以終始之¶
若一也故吏不得肆其暴而民皆曰是未甞擾¶
於我者如是安得穪其治者不交章而贈其行¶
者不累篇耶其詩君次第爲一編持以示余俾¶
余題其首將布之余爲之云云¶
丹淵集卷二十五終¶
<pb:KR4d0048_SBCK_025-10b>¶
<pb:KR4d0048_SBCK_025-10b>¶
